<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="fi" lang="fi">
  <head>
    <meta http-equiv="Content-Type" content="text/html;charset=UTF-8" />
    <meta http-equiv="Content-Style-Type" content="text/css" />
    <title>
      The Project Gutenberg eBook of Turhaa lemmen touhua, by William Shakespeare.
    </title>
    <style type="text/css">

.by {
    text-align: center;
    font-size: 120%;
    padding-top: 2em;
}

.author {
    text-align: center;
    font-size: 135%;
}

.transl {
    text-align: center;
    font-size: 120%;
    padding-top: 2em;
}

body {
    margin-left: 10%;
    margin-right: 10%;
}

    h1,h2,h3 {
    text-align: center;
    clear: both;
}

p {
    margin-top: .51em;
    text-align: left;
    margin-bottom: .49em;
}

.p4       {margin-top: 4em;}

/* Footnotes */
.footnotes        {border: dashed 1px;}

.footnote         {margin-left: 10%; margin-right: 10%; font-size: 0.9em;}

.footnote .label  {position: absolute; right: 84%; text-align: right;}

.fnanchor {
    vertical-align: 0.3em;
    font-size: .8em;
    text-decoration:
    none;
}

.poem {
    margin-left:10%;
    margin-right:10%;
    text-align: left;
}

.poem .stanza {margin: 1em 0em 1em 0em;}
    .poem span.i0     {display: block; margin-left: 0em; padding-left: 3em; text-indent: -3em;}
    .poem span.i2     {display: block; margin-left: 1em; padding-left: 3em; text-indent: -3em;}
    .poem span.i4     {display: block; margin-left: 2em; padding-left: 3em; text-indent: -3em;}

    </style>
  </head>

<body>

<h1>TURHAA LEMMEN TOUHUA</h1>

<p class="by">Kirj.</p>

<p class="author"><b>William Shakespeare</b></p>

<p class="transl">Paavo Cajanderin suomennos ilmestyi 1910.</p>



<p class="p4" />
<p><b>Näytelmän henkilöt:</b></p>

<p>
FERDINAND, Navarran kuningas.<br />
BIRON, &nbsp; &nbsp; &nbsp; &nbsp; &nbsp; &nbsp; &nbsp; |<br />
LONGAVILLE, &nbsp;| kuninkaan seuruetta.<br />
DUMAINE, &nbsp; &nbsp; &nbsp; &nbsp;|<br />
MERCADE, &nbsp;| Ranskan prinsessan seuruetta.<br />
BOYET, &nbsp; &nbsp; &nbsp; &nbsp; |<br />
DON ADRIANO DE ARMADO, espanjalainen.<br />
Sir NATHANAEL, pastori.<br />
HOLOFERNES, koulunopettaja.<br />
PÖLLÖ, konstaapeli.<br />
KALLO, talonpoika.<br />
TIISA, Armadon kantapoika.<br />
Metsänvartija.<br />
Ranskan prinsessa.<br />
ROSALIINA, |<br />
MARIA, &nbsp; &nbsp; &nbsp; &nbsp; | prinsessan hovineitsyitä.<br />
KATARIINA, |<br />
JAQUENETTA, talonpoikaistyttö.<br />
Virkamiehiä ja muita kuninkaan ja prinsessan seuralaisia.<br />
</p>

<p>Tapaus: Navarrassa.</p>



<p class="p4" />
<h2>ENSIMMÄINEN NÄYTÖS.</h2>


<h3>Ensimmäinen kohtaus.</h3>

<p>
<span style="margin-left: 2em;">Navarra. Puisto kuninkaanlinnan edustalla.</span><br />
<span style="margin-left: 2em;">(Kuningas, Biron, Longaville ja Dumaine tulevat.)</span><br />
<br />
KUNINGAS.<br />
Se maine, jota elo tavoittaa,<br />
Saa vaskikirjoiss' elää haudoillamme,<br />
Somentain meitä kalman rumentaissa,<br />
Jos korpin-ahnaan ajan uhalla<br />
Sen kunnian voimme elämässä ostaa,<br />
Mi kuolon tuiman odan tylsentää<br />
Ja perinnöks suo meille ijäisyyden.<br />
Siis, uljaat urhot, &mdash; uljait' olette,<br />
Kun sotaa käytte omaa hehkua<br />
Ja mailman koko himolaumaa vastaan &mdash;<br />
Lujana pysyy viime säädöksemme:<br />
Navarra tulee mailman ihmeeksi,<br />
Hovimme pikku-akatemiaksi<br />
Ja tyynen mietiskelyn tyyssijaksi.<br />
Te kolme, Longaville, Biron, Dumaine,<br />
Vannoitte kanssain elää kolme vuotta<br />
Kuin koululaiset tämän ohjeen mukaan,<br />
Jonk' olen tähän paperille pannut.<br />
Jo valan teitte, nyt vain nimet alle,<br />
Jott' omin käsin kunniansa kumois<br />
Se, joka tästä rikkoo rahdunkaan.<br />
Yht' uljaasti nyt allekirjoittakaa,<br />
Kuin vannoitte, jott' oisi vala vakaa.<br />
<br />
LONGAVILLE.<br />
Sen teen, se kolmen vuoden vain on paasto;<br />
Jos ruumis kärsiikin, niin juhlii sielu.<br />
Suur' vatsa &mdash; tyhjät aivot! Herkkusuu<br />
Kyll' ihraa saa, mut äly surkastuu.<br />
<br />
DUMAINE.<br />
Lihaansa kurittaa Dumainekin tahtoo;<br />
Tään mailman raa'at himoaineet heittää<br />
Hän raa'an mailman palkkaorjille.<br />
Komeus, lempi, rikkaus nyt on mennyt,<br />
Ma viisauden mailla elelen nyt.<br />
<br />
BIRON.<br />
Voin noiden lupaukseen yhdistyä<br />
Vain siinä, mitä olen vannonut,<br />
Siis, kolme vuotta täällä opiskella.<br />
Mut tuossa mont' on muuta kovaa kohtaa;<br />
Kuin: ettei saa sill' aikaa naista nähdä,<br />
&mdash; Niin toivoakseni ei säännöiss' ole &mdash;<br />
Ja syömätt' olla yksi viikonpäivä<br />
Ja muinakin vain kerran ruokailla,<br />
&mdash; Niin toivoakseni ei säännöiss' ole &mdash;<br />
Ja öisin nukkua vain kolme tiimaa<br />
Ja päivin vähääkään ei uinahtaa &mdash;<br />
Minä kun kiltist' aina yöni nukun,<br />
Lisäten yöhön vielä puolen päivää &mdash;<br />
Niin toivoakseni ei säännöiss' ole.<br />
Kovalle ottaa tää: ei nähdä naista,<br />
Paastoilla, oppia eik' unta maistaa.<br />
<br />
KUNINGAS.<br />
Mut teitte valan tehdä kaiken sen.<br />
<br />
BIRON.<br />
Ei, anteeks suokaa, sit' en tehnyt, en;<br />
Tääll' olla lupasin vain kolme vuotta<br />
Ja teidän kanssa opiskella suotta.<br />
<br />
KUNINGAS.<br />
Sen vannoitte ja kaiken muunkin näin.<br />
<br />
BIRON.<br />
Ma vannoin "niin" ja "ei" vain pilan päin.<br />
Mut mikä siit' on hyöty? &mdash; soisin tietää.<br />
<br />
KUNINGAS.<br />
Se tietää, mit' ei muuten saisi tietää.<br />
<br />
BIRON.<br />
Mik' arkiälyltäkö salaan jää?<br />
<br />
KUNINGAS.<br />
Niin, opin taivainen on palkka tää.<br />
<br />
BIRON.<br />
No, semmoinen on opiskelu hupa,<br />
Kun tietää saa, mit' ei ois muuten lupa,<br />
Kuin esimerkiks, miss' on hyvä syödä,<br />
Kun syömingit on kiellettyä työtä,<br />
Tai miss' on soma tyttö verraton,<br />
Kun tytöt ei lie arkiälyn alaa,<br />
Tai miten välttää kiusallista valaa<br />
Lupaustaan rikkomatta, &mdash; tuo jos on<br />
Opinnon hyöty, niin kuin totta lie,<br />
Niin siihen, mit' ei tiedä, tieto vie,<br />
Ja silloin vannon: paras opin tie.<br />
<br />
KUNINGAS.<br />
Tuo opintomme tuiki turmeleisi<br />
Ja turhaan iloon ajatukset veisi.<br />
<br />
BIRON.<br />
Kaikk' ilot turhat on, mut turhin aivan<br />
Se, joka vaivan palkaks tuo vain vaivan<br />
Mies vaivoin kirjoistansa tutkaisee<br />
Totuuden valoa; sill' aikaa hältä<br />
Lumeillaan totuus näön huikaisee,<br />
Vie valon valo valon-etsijältä;<br />
Ennenkuin valon löytää pimeässä,<br />
On omain silmäin valo menemässä.<br />
Ei, suuremman se huvin silmä saa,<br />
Jos silmään kauniimpaan se katsahtaa;<br />
Jos näin se huikeneekin, uuden palon<br />
Saa silmästä, jok' otti siltä valon.<br />
On viisaus niinkuin kirkas aurinko:<br />
Sit' ei saa julkein silmin tutkiskella;<br />
On pieni kirjatoukan tuotanto:<br />
Vain pöyhkeilyä lainaverhoimella.<br />
Nuo tähtitaivaan kummit maalliset,<br />
Jotk' ovat nimitelleet tähtilöitä,<br />
Ei enemp' arvostaa voi valoöitä<br />
Kuin tavalliset arki-ihmiset.<br />
Ken paljon tietää, turhaa taakkaa kantaa;<br />
Jokainen kummi osaa nimen antaa.<br />
<br />
KUNINGAS.<br />
Kuink' oppineesti oppia hän manaa!<br />
<br />
DUMAINE.<br />
Opillaan yksin loistaa, muill' ei sanaa.<br />
<br />
LONGAVILLE.<br />
Hän ruuhkan säästää, mutta viljan lanaa.<br />
<br />
BIRON.<br />
Jo joutuu kesä: muna huutaa kanaa.<br />
<br />
DUMAINE.<br />
S'ei sovi tähän.<br />
<br />
BIRON.<br />
<span style="margin-left: 8.5em;">Hyvin tällä erää.</span><br />
<br />
DUMAINE.<br />
Ei siinä pontta.<br />
<br />
BIRON.<br />
<span style="margin-left: 8.5em;">Mut on sentään perää.</span><br />
<br />
KUNINGAS.<br />
Biron on niinkuin kade hallan pesä,<br />
Tuhota kevään esikoiset sois.<br />
<br />
BIRON.<br />
Niin, mutta miksi pöyhkeilisi kesä,<br />
Ennenkuin lauluun syytä linnull' ois?<br />
Ken keskoisesta lapsest' ilakoisi?<br />
Ken jouluks toivois ruusuja? Ken voisi<br />
Lumia nähdä Vapun hemmuissa?<br />
Ei, joka asiall' on aikansa.<br />
Opinnot teilt' on jääneet: yli katon<br />
Kuljette, vaikk' on ovi sulkematon.<br />
<br />
KUNINGAS.<br />
Hyvästi, Biron! Joudat menemään.<br />
<br />
BIRON.<br />
Ei, kuningas; tein valan että jään.<br />
Vaikk' opittomuutt' enemmänkin lienen<br />
Nyt puoltanut, kuin puoltaa voisitte<br />
Tuot' enkeliä tiedettänne te,<br />
Niin toki valani ma pitää tiennen:<br />
Jään tänne kolme vuotta kitumaan.<br />
Tuon paperin ma lukeako saan?<br />
Nimeni piirrän, vaikk' ois siinä mitä.<br />
<br />
KUNINGAS.<br />
Näin säilyt häpeästä; sanas pidä.<br />
</p>

<p>BIRON (lukee).
"<i>Item</i>, ettei yksikään nainen saa tulla hoviamme peninkulmaa lähemmäksi."
&mdash; Onko niin kuulutettu?</p>

<p>LONGAVILLE.
On neljä päivää sitten.</p>

<p>BIRON.
Entä rangaistus? (Lukee.) "Kielensä menettämisen uhalla." &mdash; Kuka sen
rangaistuksen on keksinyt?</p>

<p>
LONGAVILLE.<br />
Minä ehdotin sen siksi.<br />
<br />
BIRON.<br />
Ja, hyvä herra, miksi?<br />
<br />
LONGAVILLE.<br />
Se ankaraks on tehty pelätiksi.<br />
<br />
BIRON.<br />
Ja kaiken höyliyden sortimiksi.<br />
</p>

<p>(Lukee.) "<i>Item</i>, jos joku tavataan näiden kolmen vuoden aikana
naista puhuttelemasta, niin on hän vikapää kaikkeen julkiseen
häväistykseen, mitä muu hovi suinkin hänelle keksiä saattaa." &mdash;</p>

<p>
Pian itse rikotte tuon säädöksenne;<br />
On Ranskan maalta, niinkuin tiedätten,<br />
Kuninkaan tytär tullut pateillenne &mdash;<br />
Sorea tyttö, majesteettinen.<br />
Isänsä, sairas, rampa, vuoteen oma,<br />
Guiennen tahtois vapaaks lunastaa;<br />
Siis, joko on tuo säädös joutavaa,<br />
Tai tuli suotta tänne impi soma.<br />
<br />
KUNINGAS.<br />
Tuon unhotin. Nyt mikä neuvoks onkaan?<br />
<br />
BIRON.<br />
Niin, noin se oppi aina ampuu honkaan;<br />
On kärkäs sille, mitä mieless' itää,<br />
Mut unhottaapi, mitä tehdä pitää;<br />
Ja halunsa kun saa, kun voittaa linnan,<br />
Taas pois sen myy, jost' antoi kalliin hinnan.<br />
<br />
KUNINGAS.<br />
Tuon säännön suhteen täytyy tehdä lakko;<br />
On hänen majoittamiseensa pakko.<br />
<br />
BIRON.<br />
Tuo pakko vielä panee kuninkaan<br />
Valansa tuhannesti rikkomaan.<br />
Jok' ihmisess' on haluja, mut tarmo<br />
Ei niitä hillitse, vaan yksin armo.<br />
Jos rikon valani, niin tuohon sanaan<br />
Ma vetoan ja pakon esiin manaan. &mdash;<br />
Nyt allekirjoitan nuo määräykset; (Kirjoittaa.)<br />
Mut niistä pienimmänkään pykälän<br />
Ken rikkoo, saakoon iki-häpeän.<br />
On mulla niinkuin muilla viettelykset,<br />
Mut toivon että, vaikka emminkin,<br />
Valassa minä pysyn kauimmin.<br />
Mut huviako saamme olla vailla?<br />
<br />
KUNINGAS.<br />
No, emme. Tiedättehän, näill' on mailla<br />
Mies Espanjasta, hieno keikari,<br />
Uusimman mailmanmuodin noudattaja,<br />
Ja aivot oikein korupuheen paja;<br />
Mies, joka oman kielens' säveliin<br />
On mieltynyt kuin mihin hurmataikaan;<br />
Tapojen mies, jonk' arvostelemiin<br />
Vedotaan, kun saa säännöt riitaa aikaan;<br />
Tuo oikun laps, Armado nimeltään,<br />
Hän jouto-aikoinamme pöyhkeissään<br />
Jytyää meille tummast' Espanjasta<br />
Ja monest' urhost' ammoin kuuluisasta.<br />
En tiedä, saako teidät suostumaan,<br />
Mut mua miellyttää hän valheillaan.<br />
Hänestä hovilaulajan ma saan.<br />
<br />
BIRON.<br />
Armado mies on aivan suurenmoinen:<br />
Uuspankki urho, muodin esikoinen.<br />
<br />
LONGAVILLE.<br />
Kun hän on huvinamme Kallon kanssa,<br />
Niin kuluu kolme vuotta solkenansa.</p>

<p><span style="margin-left: 2em;">(Pöllö, kirje kädessä, ja Kallo tulevat.)</span><br />
</p>

<p>PÖLLÖ.
Mikä on herttuan oma persoona?</p>

<p>BIRON.
Tämä tässä, poikaseni. Mitä tahdot?</p>

<p>PÖLLÖ.
Minä itse etustan hänen omaa persoonaansa, sillä minä olen hänen
korkeutensa konstapeli, mutta tahtoisin nähdä hänen oman persoonansa
lihassa ja veressä.</p>

<p>BIRON.
Tässä hän on.</p>

<p>PÖLLÖ.
Signor Arma &mdash; Arma &mdash; sanoo terveisiä. Täällä on konnuutta tekeillä.
Tässä kirjeessä on siitä enemmän.</p>

<p>KALLO.
Sen sisälmys koskee vähän niinkuin minua.</p>

<p>KUNINGAS.
Kirje upi-uljaalta Armadolta!</p>

<p>BIRON.
Kuinka vähän siinä olkoonkin sisällystä, niin toivon Jumalaan, että
sanat ainakin ovat suuret.</p>

<p>LONGAVILLE.
Suurisanainen vähävarainen! Jumal' antakoon meille kärsivällisyyttä!</p>

<p>BIRON.
Kuulemaanko vai hillitsemään nauruamme?</p>

<p>LONGAVILLE.
Kuulemaan kiltisti ja nauramaan siivosti, tai pidättymään kummastakin.</p>

<p>BIRON.
Niin oikein. Sen mukaan, miten esityksen parsi kohottaa meitä
iloisuuden parsille.</p>

<p>KALLO.
Asia koskee minua, herra, sen mitä se koskee Jaquenettaa. Sillä tapaa,
että minut tavattiin teoksiltani.</p>

<p>BIRON.
Millä tapaa?</p>

<p>KALLO.
Tapa ja muoto oli seuraava, näin ikään: minä tapasin hänet
linnantapaisessa, istuin hänen kanssaan renkunmuotoisella ja seurasin
häntä puistoon, jossa meidät tavattiin; joka kaikki yhteensä on tapa,
muoto ja seuraus. Mitä muuten tapaan tulee, niin on kai tapana että
mies puhuttelee naista; ja mitä muotoon tulee, &mdash; jossakin muodossa.</p>

<p>BIRON.
Entä seuraus?</p>

<p>KALLO.
Niin seuraus on kai selkäsauna. Jumala varjelkoon oikeutta!</p>

<p>KUNINGAS.
Tahdotteko nyt tarkkaavasti kuunnella tätä kirjettä?</p>

<p>BIRON.
Kuuntelemme kuin oraakkelia.</p>

<p>KALLO.
O, Raakelia se lihallinen ihminen kuulee.</p>

<p>KUNINGAS (lukee).
"Suuri majesteetti, taivaslaen sijaishallitsija, Navarran
yksinhallitseva itsevaltias, sieluni maallinen Jumala ja ruumiini
elatuspatruuna", &mdash;</p>

<p>KALLO.
Ei vielä sanaakaan Kallosta!</p>

<p>KUNINGAS.
"Näin se on". &mdash;</p>

<p>KALLO.
Olkoon vain; mutta jos hän sanoo, että näin se on, niin on hänen
totuudenrakkautensa vähän niin ja näin. &mdash;</p>

<p>KUNINGAS.
Rauha!</p>

<p>KALLO.
&mdash; Olkoon minun ja jokaisen kanssa, joka ei tohdi tapella.</p>

<p>KUNINGAS.
Ei sanaakaan!</p>

<p>KALLO.
&mdash; Muiden ihmisten salaisuuksista, sitä pyytäisin.</p>

<p>KUNINGAS.
"Näin se on: korpinkarvaisen melankolian ahdistamana suljin
mustanraskaan mieleni sinun terveyttätuottavan ilmasi terveellisen
lääkityksen huomioon, ja, niin totta kuin olen aatelismies, päätin mennä
jaloittelemaan. Aika, milloin? Kuudennen hetken vaiheella, milloin karja
parhaillaan palkii, linnut parhaillaan nokkivat ja ihmiset istahtavat
nauttimaan sitä ravintoa, jota sanotaan illalliseksi. Se, mitä tulee
aikaan, milloin. Nyt perus, millä; tarkoitan, millä kävelin: se oli
sinun niin kutsuttu puistosi. Sitten paikka, missä; tarkoitan, missä
kohtasin tuon riettaan ja perin takaperoisen tapauksen, joka
lumivalkeasta kynästäni irroittaa sen ebenholtsin-karvaisen musteen,
jota tässä katselet, silmäät, tarkastat ja näet. Mutta mitä tulee
paikkaan, missä, niin se on idänpuoleista pohjoista itäpohjaa kohti tuon
sinun kummallisesti kiemuroivan puistosi läntisestä kolkasta; siellä
näin tuon halpamielisen tolvanan, tuon sinun iloisuutesi alhaisen
kivennuoliaisen", &mdash;</p>

<p>KALLO.
Minut!</p>

<p>KUNINGAS.
&mdash; "Tuon oppimattoman vähätietoisen sielun". &mdash;</p>

<p>KALLO.
Minut!</p>

<p>KUNINGAS.
&mdash; "Tuon typerän vasallin". &mdash;</p>

<p>KALLO.
Aina vain minut!</p>

<p>KUNINGAS.
&mdash; "Joka, muistaakseni, on nimeltään Kallo". &mdash;</p>

<p>KALLO.
Minä, niin!</p>

<p>KUNINGAS.
&mdash; "Seuranaan ja seuralaisenaan, vastoin vahvistetuksi julistettua
sääntöäsi ja kieltolakiasi, tuommoinen &mdash; tuommoinen &mdash; oo! tuommoinen
&mdash; minua hirvittää sanoa, mimmoinen" &mdash;</p>

<p>KALLO.
Naikko.</p>

<p>KUNINGAS.
&mdash; "Tuommoinen isoäitimme Eevan lapsi, feminiini, tai, jotta suloälysi
sen paremmin käsittäisi, nainen. Hänet minä &mdash; niinkuin iki-arvoisa
velvollisuuteni kehoittaa &mdash; lähetän sinun tykösi saamaan ansaitun
rangaistuksen, suloarmosi palvelijan Antti Pöllön kautta, miehen, jolla
on hyvä maine, käytös, ryhti ja arvo."</p>

<p>PÖLLÖ.
Minä se olen, luvalla sanoen; minä olen se Antti Pöllö.</p>

<p>KUNINGAS.
"Mitä tulee Jaquenettaan &mdash; niin on nimeltään se heikompi astia, jonka
tapasin tuon vasta sanotun tolvanan kanssa, &mdash; niin säilytän häntä kuin
lakisi vihan astiaa ja pienimmästä suloviittauksestasi olen jättävä
hänet oikeuden käsiin. Kaikella täydellisimmällä, alamaisimmalla,
sydäntä sytyttävimmällä velvollisuuden innolla sinun Don Adriano de
Armado."</p>

<p>BIRON.
Se ei ollut niin hyvää kuin odotin, mutta kuitenkin parasta mitä olen
kuullut.</p>

<p>KUNINGAS.
Niin kyllä, huonoimmasta parasta. &mdash; Mutta kuules, poikaseni, mitä sanot
sinä tästä?</p>

<p>KALLO.
Minä tunnustan naikon.</p>

<p>KUNINGAS.
Oletko kuullut julistusta?</p>

<p>KALLO.
Tunnustan, että olen paljonkin siitä kuullut, mutta vähän pannut siihen
huomiota.</p>

<p>KUNINGAS.
Julistettiin vuosi vankeutta sille, joka tavattaisiin naikon kanssa.</p>

<p>KALLO.
Minua ei ole tavattu semmoisen kanssa; se oli mamselli.</p>

<p>KUNINGAS.
Hyvä; julistuksessa sanottiinkin: mamselli.</p>

<p>KALLO.
Ei se ollut mamsellikaan; se oli neitsyt.</p>

<p>KUNINGAS.
Sekin sanankäänne oli huomioon otettu; julistuksessa sanottiin: neitsyt.</p>

<p>KALLO.
Jos asia niin päin kääntyy, niin kiellän hänen neitsyytensä; minut
tavattiin tytön kanssa.</p>

<p>KUNINGAS.
Se tyttö ei sinua suurinkaan auta.</p>

<p>KALLO.
Auttaa se tyttö sentään jossakin asiassa.</p>

<p>KUNINGAS.
Julistan sinulle tuomiosi: sinun tulee paastota viikon päivät vedellä ja
leivällä.</p>

<p>KALLO.
Mieluummin rukoilisin kuukauden päivät lammaspaistin ja lihaliemen
ääressä.</p>

<p>
KUNINGAS.<br />
Ja don Armadon vartijakses saat. &mdash;<br />
Hänelle hänet jätä, lord Biron. &mdash;<br />
Nyt, hyvät herrat, täyttämähän se,<br />
Mink' äsken vakavasti vannoimme.<br />
<br />
<span style="margin-left: 2em;">(Kuningas, Longaville ja Dumaine menevät.)</span><br />
<br />
BIRON.<br />
Min' annan pääni hatturähjäsestä,<br />
Ett' ei nuo lait ja valat kauan kestä. &mdash;<br />
No, tule, poikaseni.<br />
</p>

<p>KALLO.
Minä kärsin totuuden tähden, herra; sillä tosi on, että minut tavattiin
Jaquenettan kanssa, ja se Jaquenetta on uskollinen tyttö. Siis
tervetullut, sinä autuuden katkera kalkki! Kova onni minulle vielä
kerran hymyilee, ja siihen saakka käy istumaan, murhe!</p>

<p>
<span style="margin-left: 2em;">(Menevät.)</span><br />
</p>


<h3>Toinen kohtaus.</h3>

<p>
<span style="margin-left: 2em;">Armadon asunto puistossa.</span><br />
<span style="margin-left: 2em;">(Armado ja Tiisa tulevat.)</span><br />
</p>

<p>ARMADO.
Poika, mikä on merkki, kun suurihenkinen mies tulee raskasmieliseksi?</p>

<p>TIISA.
Suuri merkki on se, että hän näyttää synkältä.</p>

<p>ARMADO.
Ovathan synkkyys ja raskasmielisyys sama asia, sinä rakas poika-vesa.</p>

<p>TIISA.
Ei, ei, hyvä Jumala! herra, ei.</p>

<p>ARMADO.
Miten sinä erotat synkkyyden ja raskasmielisyyden, sinä hento
nuorukainen?</p>

<p>TIISA.
Osoittamalla helppotajuisesti niiden vaikutuksen, te jäykkä ukko.</p>

<p>ARMADO.
Jäykkä ukko! Miksi jäykkä ukko?</p>

<p>TIISA.
Hento nuorukainen? Miksi hento nuorukainen?</p>

<p>ARMADO.
Sanoin "hento nuorukainen", pitäen sitä sopeutuvana tuntonimenä sinun
nuoreen ikääsi katsoen, jota voimme kutsua hennoksi.</p>

<p>TIISA.
Ja minä "jäykkä ukko", pitäen sitä soveltuvana nimityksenä teidän
vanhaan ikäänne nähden, jota voimme sanoa jäykäksi.</p>

<p>ARMADO.
Sievää ja näppärää!</p>

<p>TIISA.
Mitä tarkoitatte, herra? Minäkö sievä ja puheeni näppärä, vai minäkö
näppärä ja puheeni sievä?</p>

<p>ARMADO.
Sinä sievä, kun olet vähäinen.</p>

<p>TIISA.
Vähäisen sievä, kun olen vähäinen. Miksi näppärä?</p>

<p>ARMADO.
Siksi näppärä, kun olet liukas.</p>

<p>TIISA.
Onko tuo oleva minulle kiitosta, herra?</p>

<p>ARMADO.
Hyvin ansaittua kiitosta.</p>

<p>TIISA.
Minä voin antaa saman kiitoksen ankeriaalle.</p>

<p>ARMADO.
Mitä? Ettäkö ankerias on älykäs?</p>

<p>TIISA.
Ankerias on liukas.</p>

<p>ARMADO.
Minä sanoin, että olet liukas vastauksissasi. Panethan vereni kiehumaan.</p>

<p>TIISA.
Siinä sain jo vastauksen, herra.</p>

<p>ARMADO.
Minä en pidä sinusta, kun minua äyrit.</p>

<p>TIISA (syrjään).
Päinvastaista tarkoittaa: äyrit eivät pidä hänestä.</p>

<p>ARMADO.
Olen luvannut oppia kolme vuotta herttuan kanssa.</p>

<p>TIISA.
Sen te voitte tehdä yhdessä tunnissa, herra.</p>

<p>ARMADO.
Mahdotonta.</p>

<p>TIISA.
Kuinka paljon on kolme kertaa yksi?</p>

<p>ARMADO.
Minä olen vähän huono laskumies: se taito on viinurin älylle omiaan.</p>

<p>TIISA.
Olettehan aatelismies ja peluri.</p>

<p>ARMADO.
Myönnän kummankin: ne ovat molemmat täydellisen maailmanmiehen
kiilloketta.</p>

<p>TIISA.
Siis varmaankin tiedätte, kuinka suuri ykkösen ja kakkosen kokonaissumma
on.</p>

<p>ARMADO.
Se on yksi päälle kahden.</p>

<p>TIISA.
Joka arki-ihmisten kielellä on kolme.</p>

<p>ARMADO.
Oikein.</p>

<p>TIISA.
No, oliko tämä nyt niin vaikeata opittavaa? Nyt olette oppinut kolme,
ennenkuin olette ehtinyt kolmasti silmiänne räpähyttää; ja kuinka helppo
on lisätä kolme-sanaan vuosi ja oppia kolme vuotta kahtena sanana, sen
osaa tanssija-hevonenkin sanoa.<a name="FNanchor_1" id="FNanchor_1"></a><a href="#Footnote_1" class="fnanchor">[1]</a></p>

<p>ARMADO.
Sangen kaunis numero!</p>

<p>TIISA (syrjään).
Tekemään teidät nollaksi.</p>

<p>ARMADO.
Tämän päälle tahdon tunnustaa, että olen rakastunut; ja niin halpaa kuin
onkin sotilaan rakastua, niin olen minä rakastunut halpaan hutsuun. Jos
voisin noista kirotuista ajatuksista vapautua sillä, että sivaltaisin
miekkani tuota vellovaa hempeyttä vastaan, niin ottaisin himoni vangiksi
ja vaihtaisin sillä ranskalaiselta hovimieheltä jonkin uuden uutukaisen
kohteliaisuuden. Minusta on halpamaista huokailla; pitäisi kai kirota
pois koko Cupido. Lohduta minua, poika! Mitkä suuret miehet ovat olleet
rakastuneet?</p>

<p>TIISA.
Hercules, herra.</p>

<p>ARMADO.
Suloisin Hercules! &mdash; Enemmän esimerkkejä, rakas poikaseni, enemmän
nimiä; mutta, sievä lapsukaiseni, niillä pitää olla hyvä maine ja ryhti.</p>

<p>TIISA.
Simson, herra; hänellä oli hyvä ryhti, vankka ryhti: hän kantoi
kaupungin portit selässään kuin mikäkin juhta, ja hän oli rakastunut.</p>

<p>ARMADO.
Oi, sinä oivarakenteinen Simson! Sinä vahvajäseninen Simson! Minä voitan
sinut miekanmittelemisessä saman verran kuin sinä minut porttien
kantamisessa. Ja minäkin olen rakastunut. Rakas Tiisaseni, kuka oli
Simsonin mielitietty?</p>

<p>TIISA.
Nainen, herra.</p>

<p>ARMADO.
Mitä luonteensävyä?</p>

<p>TIISA.
Kaikkia neljää, tai kolmea, tai kahta, tai yhtä niistä neljästä.</p>

<p>ARMADO.
Sano täsmälleen: mitä luonteensävyä.</p>

<p>TIISA.
Vesiviheriää, herra.</p>

<p>ARMADO.
Onko se yksi niitä neljää sävyä?</p>

<p>TIISA.
Niin olen kirjoista lukenut; ja se on lisäksi paras kaikista.</p>

<p>ARMADO.
Niin tosiaankin, viheriä on rakastavain väri; mutta vähän oli minusta
Simsonilla syytä pitää senväristä lemmittyä. Oli varmaankin mieltynyt
hänen älyynsä.</p>

<p>TIISA.
Niin olikin, herra; hänellä oli viheriä äly.</p>

<p>ARMADO.
Minun lemmittyni on tahrattoman valkoinen ja punainen.</p>

<p>TIISA.
Sangen tahraiset ajatukset, herra, käyttävät sellaisia värejä
naamarinaan.</p>

<p>ARMADO.
Selitä, selitä, sinä hyvin kasvatettu nuorukainen.</p>

<p>TIISA.
Isäni äly, ja äitini kieli, auttakaa minua!</p>

<p>ARMADO.
Sievä huudahdus lapsen suusta; sangen soma ja liikuttava!</p>

<p>TIISA.</p>

<div class="poem"><div class="stanza">
<span class="i2">Puna- ja valkovärit nuo<br /></span>
<span class="i0">Vikoja peittelee:<br /></span>
<span class="i2">Syyntunto poskeen punan tuo,<br /></span>
<span class="i0">Ja pelko valkaisee.<br /></span>
<span class="i2">Syy vaiko pelko muuttaa sen,<br /></span>
<span class="i0">Sit' et siis koskaan nää,<br /></span>
<span class="i2">Kun poskeen aina samainen<br /></span>
<span class="i0">Tuo luonnonväri jää.<br /></span>
</div></div>

<p>ARMADO.
Eikö, poikaseni, ole olemassa balladia kuninkaasta ja kerjuutytöstä?<a name="FNanchor_2" id="FNanchor_2"></a><a href="#Footnote_2" class="fnanchor">[2]</a></p>

<p>TIISA.
Maailma tosin teki itsensä sellaiseen balladiin vikapääksi pari kolme
miespolvea sitten; mutta luulen, että sitä ei enää ole löytyvissä, tai
jos olisikin, ettei enää kelpaisi sanat eikä nuotti.</p>

<p>ARMADO.
Tahdon teettää siitä uuden sommittelun, jotta voisin harhatekoani
puolustaa jonkun mahtavan edelläkävijän esikuvalla. Poika, minä rakastan
tuota maalaistyttöä, jonka tapasin puistossa tuon järjellä varustetun
moukan, Kallon, parissa: hän hyvin ansaitsee &mdash;</p>

<p>TIISA (syrjään).
Raippoja; mutta sittenkin paremman rakastajan kuin herrani on.</p>

<p>ARMADO.
Laula, poika; minun mieleni on rakkaudesta raskas.</p>

<p>TIISA.
Kummallista, vaikka rakastatte niin kevytmielistä naista.</p>

<p>ARMADO.
Laula, sanon.</p>

<p>TIISA.
Malttakaa, kunnes tämä seurue on mennyt ohi.</p>

<p>
<span style="margin-left: 2em;">(Pöllö, Kallo ja Jaquenetta tulevat.)</span><br />
</p>

<p>PÖLLÖ.
Herttuan tahto on, että te, herra, otatte Kallon talteenne; ettekä saa
sallia hänelle mitään huvitusta tai muuta kuritusta, vaan täytyy hänen
paastota kolme päivää viikossa. Mitä tähän mamselliin tulee, niin täytyy
minun pitää häntä täällä puistossa: hän on armosta määrätty
maitotytöksi. Hyvästi jääkää!</p>

<p>ARMADO.
Punastukseni ilmaisee minut. &mdash; Tyttö!</p>

<p>JAQUENETTA.
Mies!</p>

<p>ARMADO.
Käyn etsikolla luonasi maitohuoneessa.</p>

<p>JAQUENETTA.
Likeltä otti!</p>

<p>ARMADO.
Niin, kyllä tiedän aseman.</p>

<p>JAQUENETTA.
Hyvä Jumala, kuinka oppinut!</p>

<p>ARMADO.
Kerron sinulle ihmeitä.</p>

<p>JAQUENETTA.
Tuollainen naama!</p>

<p>ARMADO.
Minä rakastan sinua.</p>

<p>JAQUENETTA.
On tuota ennenkin kuultu.</p>

<p>ARMADO.
Ja sitten hyvästi!</p>

<p>JAQUENETTA.
Kaunista matkailmaa!</p>

<p>PÖLLÖ.
Tule, Jaquenetta!</p>

<p>
<span style="margin-left: 2em;">(Pöllö ja Jaquenetta menevät.)</span><br />
</p>

<p>ARMADO.
Sinä, lurjus, saat rikoksistasi paastota, ennenkuin saat armahduksen.</p>

<p>KALLO.
Hyvä vain, hyvä herra, mutta, jos minun paastota pitää, toivon, että
saan sen tehdä vatsa täytenä.</p>

<p>ARMADO.
Sinä saat raskaan rangaistuksen.</p>

<p>KALLO.
Olen teille kiitollisempi kuin palvelijanne, sillä heidän palkkansa on
köykäinen.</p>

<p>ARMADO.
Vie pois se konna, nälkäkoppiin pois!</p>

<p>TIISA.
Tule pois, sinä synnin orja, tule!</p>

<p>KALLO.
Älkää, herra, panko minua nälkäkoppiin, kyllä nälkää näen, vaikka olen
irtaanakin.</p>

<p>TIISA.
Ei, herraseni; se on semmoista irtaan nälkää; koppiin sinun pitää mennä.</p>

<p>KALLO.
Hyvä; jos koskaan vielä näen niitä toivottomuuden ilopäiviä, joita ennen
olen nähnyt, niin kyllä vielä jotkut saavat nähdä &mdash;</p>

<p>TIISA.
Mitä nähdä?</p>

<p>KALLO.
Ei muuta mitään, herra Tiisa, kuin mitä näkevät. Ei sovi vangin olla
liian vaitelias puheissaan, ja sen vuoksi minäkään en sano mitään.
Jumalan kiitos, minulla on yhtä paljon kärsimättömyyttä kuin muillakin,
ja siksi voin olla rauhallinen.</p>

<p>
<span style="margin-left: 2em;">(Tiisa ja Kallo menevät.)</span><br />
</p>

<p>ARMADO.
Minä jumaloin itse maatakin, &mdash; joka on alhainen &mdash; jota hänen
kenkänsä, &mdash; joka on alhaisempi &mdash; hänen jalkansa ohjaamana &mdash; joka on
alhaisin &mdash; polkee. Tulen valapatturiksi &mdash; joka on suuri vilppiyden
todistus &mdash; jos rakastan. Ja kuinka voi se olla todellista rakkautta,
jota vilppiydellä tavoitellaan? Rakkaus on menninkäinen; rakkaus on
perkele; ei ole muuta pahaa enkeliä olemassa kuin rakkaus. Kuitenkin
Simson joutui kiusaukseen, ja hänellä oli tavaton voima; kuitenkin
Salomo joutui viettelykseen, ja hänellä oli sangen hyvä äly. Cupidon
vasama on liian vahva Herculeen nuijalle ja siis paljon, paljon
tehokkaampi espanjalaista miekkaa. Ei <i>primat</i> eikä <i>sekundat</i>
minua nyt auta; <i>passadosta</i> hän ei välitä, eikä pane arvoa
<i>duellolle</i>. Hänen häpeänsä on, että häntä sanotaan pojaksi, mutta
hänen kunniansa on, että hän voittaa allensa miehiä. Hyvästi, miehuus!
Ruostu, miekka! Vaikene, rumpu! Teidän herranne on rakastunut; niin, hän
rakastaa. Auttakoon nyt minua joku suoraanlaskettelija riimijumala,
sillä varmaan minusta tulee sonettiseppä! Keksi, äly! Kirjoita, kynä!
Nyt minusta lähtee vaikka täysinäisiä koko-arkin kirjoja.</p>

<p>
<span style="margin-left: 2em;">(Menee.)</span><br />
</p>



<p class="p4" />
<h2>TOINEN NÄYTÖS.</h2>


<h3>Ensimmäinen kohtaus.</h3>

<p>
<span style="margin-left: 2em;">Toinen kohta samaa puistoa. Etäällä iso teltta</span><br />
<span style="margin-left: 2em;">ja pienempiä ympärillä.</span><br />
<br />
<span style="margin-left: 2em;">(Ranskan prinsessa, Rosaliina, Maria, Katariina,</span><br />
<span style="margin-left: 2em;">Boyet, hoviherroja ja seuralaisia tulee.)</span><br />
<br />
BOYET.<br />
Nyt, neiti, hienoin älyn voima käyntiin!<br />
Aatelkaa, kenen Ranska lähetti<br />
Ja kenen luo ja mille asialle.<br />
Te, mailman ihailtava ihme, käytte<br />
Navarran puheille, tuon verrattoman,<br />
Jok' yksin peri kaikki miesten avut;<br />
Ja käynnin aiheena Guienne, jok' oisi<br />
Häälahjaks oiva kuningattarelle.<br />
Niin kallista nyt hurmaa tuhlailkaa<br />
Kuin luonto, joka hurman kallistutti,<br />
Kun koko mailman jätti hiukumaan<br />
Ja kaikki tuhlas antimensa teihin.<br />
<br />
PRINSESSA.<br />
Vaikk' onkin, loordi, kauneuteni köyhä,<br />
Kehunne rusetta se tok' ei kaipaa.<br />
Kauneutta silmätunnoll' ostetaan,<br />
Ei julkikaupata kuin halpaa kamaa.<br />
Min' en niin halaa kiitostanne, kuin te<br />
Nimeä viisaan, noin kun älyänne<br />
Älyni kiittämiseen tuhlaatte.<br />
Nyt vaade vaatijalle: tiedätte,<br />
Mit' uuttera on huhu toitotellut,<br />
Ett' on Navarra tehnyt lupauksen<br />
Hikoilla kirjakoina kolme vuotta,<br />
Joll' aikaa ketään naist' ei hoviin pääse.<br />
Siis, ennenkuin nuo portit kielletyt<br />
Me avaamme, niin tarvis hänen mieltään<br />
On tiedustaa; ja luottain taitoonne<br />
Me sulosuiseks valtamieheksemme<br />
Nyt valitsemme teidät. Sanokaa,<br />
Ett' tärkeiss' asioissa, joilla kova<br />
On kiire, tytär Ranskan kuninkaan<br />
Navarran itsen pyrkii pakinoille.<br />
Siis joutukaa. Täss' alamaisin mielin<br />
Me armollista päätöst' odotamme.<br />
<br />
BOYET.<br />
Siit' ylpeilen ja halusta sen teen.<br />
<br />
PRINSESSA.<br />
Halunne aihett' antaa ylpeyteen.<br />
<span style="margin-left: 2em;">(Boyet menee.)</span><br />
Mut keitä on nuo munkit, hyvät herrat,<br />
Tuon hurskaan herttuan valakumppanit?<br />
<br />
1 HOVIHERRA.<br />
Yks Longaville on.<br />
<br />
PRINSESSA.<br />
<span style="margin-left: 9.5em;">Tunnetko sa hänet?</span><br />
<br />
MARIA.<br />
Kyll', armo, tunnen. Muutamissa häissä,<br />
Jaques Faulconbridge kun kauniin tyttärensä<br />
Perigord-kreivin avioksi antoi,<br />
Näin Normandiassa tuon Longavillen.<br />
Hän kiitetty on suurist' avuistaan;<br />
Kyvykäs taidoissa ja taistoss' uljas;<br />
Ei missään huono, jos vain tahtoo hyvää.<br />
Hyveiden loistoss' on vain yksi tahra, &mdash;<br />
Jos hyveiden voi loistoss' olla tahraa &mdash;:<br />
Terävä äly tylpän tahdon päässä;<br />
Se äly puree, eikä tahto tahdo<br />
Ketäkään säästää älyn hampaista.<br />
<br />
PRINSESSA.<br />
Iloinen herra, niinkö? sutkasuu?<br />
<br />
MARIA.<br />
Sen sanoo, joka häneen tutustuu.<br />
<br />
PRINSESSA.<br />
Ituunsa moinen äly surkastuu.<br />
Mut entä muut?<br />
<br />
KATARIINA.<br />
Dumaine, mies nuori, hyvin kasvatettu<br />
Ja rakas sille, jolle hyve rakas;<br />
On voimaa haavoittaa, mut' ei tee haavaa;<br />
Hänt' äly kaunistais, jos ois hän ruma.<br />
Ja kauneus hällä korvais älyn puutteen<br />
Näin hänet herttua Alençonin luona;<br />
Ja kertomani siitä, mitä näin,<br />
On miehen suureen arvoon nähden pientä.<br />
<br />
ROSALIINA.<br />
Toinenkin noista herroist' oppineista<br />
Siell' oli silloin; nimens' on Biron,<br />
Jos oikein muistan; sukkelamman kanssa,<br />
Mut siivon pilan rajoiss' arvatenkin,<br />
En hetkist' ole vielä viettänyt.<br />
Älylle silmä aina aihett' antoi,<br />
Ja joka seikan, minkä silmä keksi,<br />
Sen äly käänsi hauskaks leikiksi<br />
Ja kaunis kieli, ajatusten tulkki,<br />
Niin sopivaan ja siroon puki muotoon,<br />
Ett' ukot jouten pilaa kuunteli<br />
Ja nuoret siitä aivan hurmaantuivat;<br />
Niin somaa, lennokasta oli puhe.<br />
<br />
PRINSESSA.<br />
Hyvä Isä! Lemmen pauloissako kaikki,<br />
Jokainen omaansa kun somistaa<br />
Noin kauniill' ylistyksen kukkasilla?<br />
<br />
1 HOVIHERRA.<br />
Tuoss' on Boyet.<br />
<br />
PRINSESSA.<br />
<span style="margin-left: 8.5em;">Kuink' otti teidät vastaan?</span><br />
<br />
BOYET.<br />
Navarrall' oli tulostanne tieto,<br />
Ja valakumppaneineen oli valmis<br />
Teit', armas neiti, vastaan ottamaan<br />
Jo ennen tuloani. Sen vain tiedän,<br />
Ett' ennen saatte kedoll' asua,<br />
Ikäänkuin mikä hovin piirittäjä,<br />
Kuin valastaan hän pyytää vapautusta<br />
Ja teidät päästää tyhjään taloonsa.<br />
Tuoss' on Navarra.</p>

<p><span style="margin-left: 2em;">(Naiset panevat naamiot kasvoilleen.)</span><br />
<span style="margin-left: 2em;">(Kuningas, Longaville, Dumaine, Biron ja seuralaisia tulee.)</span><br />
</p>

<p>KUNINGAS.
Kaunis prinsessa, tervetullut Navarran hoviin!</p>

<p>PRINSESSA.
Kauniin annan teille takaisin, ja tervetuliaisia en ole vielä saanut.
Tämän hovin katto on liian korkea ollakseen teidän, ja tervetuliaiset
aukealla kedolla liian alhaiset minulle.</p>

<p>
KUNINGAS.<br />
Hoviini olkaa tervetullut, neiti!<br />
<br />
PRINSESSA.<br />
No, ollaan sitten; viekää minut sinne.<br />
<br />
KUNINGAS.<br />
Anteeksi, arvon neiti! Valan tein.<br />
<br />
PRINSESSA.<br />
Avuksi, armon neitsyt! Hän sen rikkoo.<br />
<br />
KUNINGAS.<br />
En, ehdoin tahdoin, vaikka mailman saisin.<br />
<br />
PRINSESSA.<br />
Juur' ehdoin tahdoin.<br />
<br />
KUNINGAS.<br />
<span style="margin-left: 11em;">Tietämätön neiti</span><br />
On valastani.<br />
<br />
PRINSESSA.<br />
<span style="margin-left: 7em;">Josp' ois herra samoin,</span><br />
Niin tietämättömyydessään ois viisas;<br />
Nyt viisaudessaan tietämätön on.<br />
Pois isännyyden vannoitte, ma kuulin;<br />
On kuolinsynti pitää moinen vala,<br />
Ja synti sit' on rikkoa.<br />
Mut anteeks, olen liian äkkituima:<br />
Mun opettaa ei sovi opettajaa.<br />
Suvaitkaa tästä nähdä asiani<br />
Ja kiireest' antaa mulle vastaus.<br />
<br />
<span style="margin-left: 2em;">(Antaa hänelle paperin.)</span><br />
<br />
KUNINGAS.<br />
Sen tehdä koitan mitä kiireimpään.<br />
<br />
PRINSESSA.<br />
Sen pikemmin ma pääsen lähtemään;<br />
Rikotte valanne, jos tänne jään.<br />
<br />
BIRON.<br />
Tanssinko teidän kanssa Brabantissa?<br />
<br />
ROSALIINA.<br />
Tanssinko teidän kanssa Brabantissa?<br />
<br />
BIRON.<br />
Sen teitte.<br />
<br />
ROSALIINA.<br />
<span style="margin-left: 6em;">Tarpeetonta sitä silloin</span><br />
On kysyä.<br />
<br />
BIRON.<br />
<span style="margin-left: 5em;">Noin raisu älkää olko.</span><br />
<br />
ROSALIINA.<br />
Syy teidän: kyselynne kannustaa.<br />
<br />
BIRON.<br />
Älynne noin jos laukkaa, pian uupuu.<br />
<br />
ROSALIINA.<br />
Ei, kunnes ratsastaja suohon suupuu.<br />
<br />
BIRON.<br />
Mik' aika nyt on päivää?<br />
<br />
ROSALIINA.<br />
Se, jolloin narrit räivää.<br />
<br />
BIRON.<br />
Eläköön posken verho!<br />
<br />
ROSALIINA.<br />
Ja alla poski terho!<br />
<br />
BIRON.<br />
Mont' ylkää saapukaan!<br />
<br />
ROSALIINA.<br />
Mut teidänlaist' ei vaan!<br />
<br />
BIRON.<br />
Siis minä mennä saan.<br />
<br />
KUNINGAS.<br />
Prinsessa, satatuhat kruunua<br />
Isänne tässä väittää maksetuksi;<br />
Mut se vain puolet siitä summast' on,<br />
Jonk' isältäni sotalainaks sai hän.<br />
Mut oletetaan, että hän tai me<br />
On summan saanut, &mdash; jota emme ole, &mdash;<br />
Niin viel' on satatuhat kruunua,<br />
Jost' osa Guiennest' on vakuutena,<br />
Vaikk' ei sen summan arvoinen se lie.<br />
Isänne, kuningas, jos tahtoo siis<br />
Sen osan maksaa, mik' on maksamatta,<br />
Niin luovutamme hälle Guiennen<br />
Ja majesteetin ystäviksi jäämme.<br />
Mut tätä hän ei näytä tarkoittavan.<br />
Hän tässä satatuhat kruunua<br />
Takaisin vaatii, vaan ei puhu siitä,<br />
Ett' tämän summan suorittamisella<br />
Palauttais oikeutensa Guienneen,<br />
Jost' ennemmin me päästä tahtoisimme<br />
Ja ottaa satatuhat kruunua<br />
Kuin pitää perin köyhtyneen Guiennen.<br />
Jos isänne ei pyyteet, jalo neiti,<br />
Sotisi järjen tunnustusta vastaan,<br />
Niin somuutenne vastoin järkeäkin<br />
Sais tunnustuksen sydämmeltäni<br />
Ja tyytyväisnä palaisitte Ranskaan.<br />
<br />
PRINSESSA.<br />
Isääni, kuningasta, loukkaatte<br />
Ja loukkaatte myös omaa mainettanne,<br />
Kun näytte kieltävän sen saaneenne,<br />
Jok' alttiisti on teille suoritettu.<br />
<br />
KUNINGAS.<br />
Sen vannon, siit' en koskaan ole kuullut.<br />
Todistus tuokaa; takaisin sen maksan<br />
Tai luovun Guiennestä.<br />
<br />
PRINSESSA.<br />
<span style="margin-left: 11.5em;">Sana pitää. &mdash;</span><br />
Boyet, sen summan kuitit näyttäkää,<br />
Jotk' antanut on Kaarlen, hänen isäns',<br />
Erikois-uskotut.<br />
<br />
KUNINGAS.<br />
<span style="margin-left: 8.5em;">Ne tahdon nähdä.</span><br />
<br />
BOYET.<br />
Anteeksi, paketti ei ole tullut,<br />
Joss' oli nää ja muutkin todistukset;<br />
Mut saatte kaikki nähdä huomenna.<br />
<br />
KUNINGAS.<br />
Ma siihen tyydyn. Kun ne nähdä saan,<br />
Niin kaikkiin kohtuvaatimuksiin myönnyn.<br />
Nyt moiset saakaa tervetuliaiset<br />
Kuin arvo, loukkaamatta arvoa,<br />
Voi teidän-vertaiselle tarjota.<br />
Oveni teilt' on suljettu, mut, neiti,<br />
Tääll' ulkona niin teitä kohdellaan,<br />
Kuin sydämmessäni te asuisitte,<br />
Vaikk' en voi teitä kotiin majoittaa.<br />
Hyvyydess' anteeks suokaa. Hyvästi!<br />
Taas huomenna me käymme terveisillä.<br />
<br />
PRINSESSA.<br />
Ilo ja rauha olkoon osananne!<br />
<br />
KUNINGAS.<br />
Ja teille osaks omat toivomanne!<br />
<br />
<span style="margin-left: 2em;">(Kuningas seurueineen menee.)</span><br />
<br />
BIRON.<br />
Neiti, mielin suosittaa teitä omalle sydämmelleni.<br />
<br />
ROSALIINA.<br />
Olkaa hyvä, ilmoittakaa suosioni; hupaista olisi nähdä tuota.<br />
<br />
BIRON.<br />
Oi, jos sen voihkinan te kuulisitte!<br />
<br />
ROSALIINA.<br />
Onko se hupsu tautinen?<br />
<br />
BIRON.<br />
On, sydäntautinen.<br />
<br />
ROSALIINA.<br />
Siis suonta iskekää!<br />
<br />
BIRON.<br />
Mut auttaisiko tää?<br />
<br />
ROSALIINA.<br />
Siit' apua, jos mistä.<br />
<br />
BIRON.<br />
No, silmilläs siis pistä!<br />
<br />
ROSALIINA.<br />
Ei, puukko vain vie vaivas.<br />
<br />
BIRON.<br />
Elosi kaitkoon taivas!<br />
<br />
ROSALIINA.<br />
Sun vieköön elämästä!<br />
<br />
BIRON.<br />
Ei kestä kiittää tästä.<br />
<br />
<span style="margin-left: 2em;">(Vetäytyy syrjään)</span><br />
<br />
DUMAINE.<br />
Kysyä minun suokaa: tuo nainen kuka on?<br />
<br />
BOYET.<br />
Nimeltä Rosaliina ja suvult' Alençon.<br />
<br />
DUMAINE.<br />
Ihana nainen! Hyvästi, monsieur!<br />
<br />
<span style="margin-left: 2em;">(Menee.)</span><br />
<br />
LONGAVILLE.<br />
Kysyä suvaitkaa mun: tuo valkeassa kuka?<br />
<br />
BOYET.<br />
Jos valkialla tarkastellaan, on se nainen muka.<br />
<br />
LONGAVILLE.<br />
Mut mikä pimeässä? Nimensä, pyydän vaan.<br />
<br />
BOYET.<br />
Häll' yksi vain on, sitä ette pyytää kehtaakaan.<br />
<br />
LONGAVILLE.<br />
Mut kenen hän on tytär?<br />
<br />
BOYET.<br />
Emonsa, niin ma luulen.<br />
<br />
LONGAVILLE.<br />
Haa, tyhjää parran pärinääkö kuulen?<br />
<br />
BOYET.<br />
Suututte suotta ihan:<br />
Isä on Faulconbridge.<br />
<br />
LONGAVILLE.<br />
Pois unohdin jo vihan.<br />
Soma tyttö tosiaan.<br />
<br />
BOYET.<br />
Niin sattuu toisinaan.<br />
<br />
<span style="margin-left: 2em;">(Longaville menee.)</span><br />
<br />
BIRON.<br />
Ken on tuo hunnukas?<br />
<br />
BOYET.<br />
Katariina mukamas.<br />
<br />
BIRON.<br />
Pois luvattu vai vapaa?<br />
<br />
BOYET.<br />
No, aina miten tapaa.<br />
<br />
BIRON.<br />
Hyvästi; tervetultuanne meille!<br />
<br />
BOYET.<br />
Hyvästit mulle, tervetulot teille.<br />
<br />
<span style="margin-left: 2em;">(Biron poistuu, naiset paljastavat kasvonsa.)</span><br />
<br />
MARIA.<br />
Tuo, tuossa on Biron, sen tuntee sutkistaan:<br />
Joka sana sutka on.<br />
<br />
BOYET.<br />
<span style="margin-left: 10em;">Ja joka sutka sana vaan.</span><br />
<br />
PRINSESSA.<br />
On oikein teidän pitää kiinni hänen sanoistaan.<br />
<br />
BOYET.<br />
Juur' olin kiinni käydäkin, kun hänet jo laivaan saan.<br />
<br />
MARIA.<br />
Kaks hurjaa uuhta!<br />
<br />
BOYET.<br />
Miks ei ruuhta, irvihammas?<br />
Minäkö uuhi? Syöttömaaks siis huules anna, lammas.<br />
<br />
MARIA.<br />
Te uuhi, minä laidunmaako? Joko päättyy pila?<br />
<br />
BOYET.<br />
Kun laitumeksi sinut saan.<br />
<br />
<span style="margin-left: 2em;">(Tahtoo suudella häntä.)</span><br />
<br />
MARIA.<br />
<span style="margin-left: 13.5em;">Ei, armas uukkoseni,</span><br />
Ei yhteismaata huuleni, vaikk' auki onkin hila.<br />
<br />
BOYET.<br />
Kenelle auki?<br />
<br />
MARIA.<br />
Minulle ja minun onnelleni.<br />
<br />
PRINSESSA.<br />
Ain' älyt härnää, mutta tämä pitkälle jo meni.<br />
Jos noita älyn nuolianne teill' on mieli käyttää,<br />
Navarran kirjatoukille nyt sopis niitä näyttää.<br />
<br />
BOYET.<br />
Jos tarkkuuteni, &mdash; joka harvoin pettänee, &mdash;<br />
Sydämmen ymmäkieltä, joka silmiss' ilmenee,<br />
Voi tulkita, niin varmaan on Navarra saastuuntunut.<br />
<br />
PRINSESSA.<br />
Kuin?<br />
<br />
BOYET.<br />
<span style="margin-left: 3em;">Taikka, niinkuin lempisiipat sanois: rakastunut.</span><br />
<br />
PRINSESSA.<br />
Ja mikä perusteenne?<br />
<br />
BOYET.<br />
Oo, miehen koko sävy se silmäin karsinaan<br />
Pois vetäytyy ja sieltä kurkkaa, haastain halujaan.<br />
Sydän, kuin hohtokivi, jossa teidän kuva väilyy,<br />
Se ylpeänä leimastansa silmässä nyt päilyy.<br />
Suu nurpeissaan, kun haastaa vain saa, mut ei nähdä voi,<br />
Se supatellen astuu ja silmään kompuroi.<br />
Näin siihen kaikki aistit ne kilvan kiiruhtavat,<br />
Ett' ihanimmist' ihanimman nähdäksensä saavat.<br />
Kaikk' aistit silmäss' asuvat kuin helmet kristallissa<br />
Ja ruhtinasten vain ne ovat ostettavissa.<br />
Niin lasilippahassa ne näyttää arvojaan<br />
Ja vilkuttavat ohimennen teitä ostamaan.<br />
Ja kasvojen on reunuskin niin täynnä muistutusta,<br />
Ett' ilmeisesti todistavat silmän hurmausta.<br />
Guiennen teille hankin, Navarran valtikan,<br />
Mun tähteni jos hälle suotte pienen suudelman.<br />
<br />
PRINSESSA.<br />
Pois telttaan tulkaa, naiset; Boyet on tuolla päällä.<br />
<br />
BOYET.<br />
Kun sen tuon ilmi, mitä oma silmä näkee täällä!<br />
Ma hänen silmäns' aioin vain suuksi muodostella,<br />
Ja sille kielen antaa, jok' ei voi valehdella.<br />
<br />
ROSALIINA.<br />
Sa, vanha parittaja, kyll' osaat kaunistella.<br />
<br />
MARIA.<br />
Hän Cupidon on vaari, hän opin tuolta sai.<br />
<br />
ROSALIINA.<br />
Venuksell' isä ruma on: hän tulee äitiin kai.<br />
<br />
BOYET.<br />
Mut kuulkaa, hupsut, &mdash;<br />
<br />
MARIA.<br />
<span style="margin-left: 12em;">Emme.</span><br />
<br />
BOYET.<br />
<span style="margin-left: 15em;">No, nähkäähän siis!</span><br />
<br />
ROSALIINA.<br />
Tien kotiin kyllä.<br />
<br />
BOYET.<br />
<span style="margin-left: 9.5em;">Noiden kanssa kiistelköhön hiis!</span><br />
<br />
<span style="margin-left: 2em;">(Menevät).</span><br />
</p>



<p class="p4" />
<h2>KOLMAS NÄYTÖS.</h2>


<h3>Ensimmäinen kohtaus.</h3>

<p>
<span style="margin-left: 2em;">Toinen kohta samaa puistoa.</span><br />
<span style="margin-left: 2em;">(Armado ja Tiisa tulevat.)</span><br />
</p>

<p>ARMADO.
Liiruttele, poikaseni; tee kuuloaistini intohimoiseksi.</p>

<p>TIISA (laulaa).
<i>Concoline!</i> &mdash;</p>

<p>ARMADO.
Ihana sävel! &mdash; Mene, sinä nuoruuden hentous, ota tämä avain, anna
paimenelle vapautus, tuo hänet kiireen nopeudella tänne; minä tarvitsen
häntä kirjettä viemään armaalleni.</p>

<p>TIISA.
Herra, aiotteko armaanne voittaa ranskalaisella kieppauksella?</p>

<p>ARMADO.
Mitä tarkoitat? Kieppaisinko ranskaksi?</p>

<p>TIISA.
Ei, aimollinen herrani; vaan pyöräyttäkää sävel kielenne päästä,
kiepauttakaa sen mukaan jalkojanne, muljauttakaa silmiänne ja
taivastelkaa, huokailkaa toinen sävel ja laulakaa toinen, toisinaan
kurkun kautta, niinkuin lainoisitte lempeä, lemmestä laulaessanne;
toisinaan nenän kautta, ikäänkuin nuuskisitte lempeä, lemmen lemun
tunteissanne; hattu katoksena silmäinne puodinoven päällä, ja käsivarret
ristissä ohuen ihokkaanne yllä, niinkuin kanilla paistinvartaassa, tai
kädet taskussa, niinkuin miehellä vanhassa kuvassa.<a name="FNanchor_3" id="FNanchor_3"></a><a href="#Footnote_3" class="fnanchor">[3]</a> Mutta älkää liian
kauan vetäkö samaa nuottia, vaan kiekkis ja matkaan! Se on verratonta,
se on omintakeista, se kiehtoo turhankainot tyttölapset, jotka muutenkin
olisivat kiehdottavissa; se tekee sen huomatuksi mieheksi &mdash;
huomaatteko? &mdash; joka enimmin on heihin ihastunut.</p>

<p>ARMADO.
Millä olet sinä tuon kokemuksen ostanut?</p>

<p>TIISA.
Tarkkaavaisuuden penningillä.</p>

<p>ARMADO.
Mut voi, mut voi! &mdash;</p>

<p>TIISA.
&mdash; "jo keppihepo unhottui."<a name="FNanchor_4" id="FNanchor_4"></a><a href="#Footnote_4" class="fnanchor">[4]</a></p>

<p>ARMADO.
Sanotko sinä armastani keppihevoseksi?</p>

<p>TIISA.
En, herra; keppihevonen on vain vikuri varsa, mutta teidän armaanne
luultavasti palkkajuhta. Mutta oletteko unohtanut armaanne?</p>

<p>ARMADO.
Melkeinpä olisin.</p>

<p>TIISA.
Huolimaton oppilas! Teidän tulee oppia hänet ulkoa.</p>

<p>ARMADO.
Ulkoa ja sisältä, poikaseni.</p>

<p>TIISA.
Ja altapäin; nämä kaikki kolme voin toteen näyttää.</p>

<p>ARMADO.
Mitä voit toteen näyttää?</p>

<p>TIISA.
Että olen mies, jos saan elää, sekä ulkoa että sisältä ja altapäin, heti
paikalla. Te rakastatte häntä ulkoa, kun ette pääse hänen sisäänsä;
sisältä häntä rakastatte, kun ette pääse häneen ulkoa, ja altapäin häntä
rakastatte, kun olette allapäin siitä, ett'ette häneen pääse.</p>

<p>ARMADO.
Niin oikein, nuo kaikki kolme sopii minuun.</p>

<p>TIISA.
Kolmin kerroin ja enemmänkin, tai ei ollenkaan.</p>

<p>ARMADO.
Tuo tänne se moukka; hän saa viedä minulta kirjeen.</p>

<p>TIISA.
Sangen sopusointuinen lähetys: hevonen aasi airuena!</p>

<p>ARMADO.
Ha ha! Mitä sinä sanoit?</p>

<p>TIISA.
Sanoin vain, että teidän pitää lähettää se aasi hevosessa, sillä se on
sangen hidaskulkuinen. Mutta kyllä minä menen.</p>

<p>ARMADO.
Matka onkin lyhyt. Riennä vain!</p>

<p>TIISA.
Pikaa niinkuin lyijy, herra.</p>

<p>ARMADO.
Mitä tarkoitat, pikku nero? Se lyijy eikö raskast' ole, hidasta ja
verkkaa?</p>

<p>TIISA.
<i>Minime</i>, herra, eikä ole, jos sen oikein merkkaa.</p>

<p>ARMADO.
On, raskasta on lyijy.</p>

<p>TIISA.
Liiaks uskonne on herkkää. Vai raskastako lyijy, joka pyssyst' ihan
lentää!</p>

<p>
ARMADO.<br />
Ihanaa retoriikan hajua!<br />
Min' olen pyssy siis, ja luoti olet sinä;<br />
Nyt ammun sinut moukkaan.<br />
<br />
TIISA.<br />
Lauk! Heti lennän minä.<br />
<br />
<span style="margin-left: 2em;">(Menee.)</span><br />
<br />
ARMADO.<br />
Terävä nuorukainen, niin lennokas ja vapaa!<br />
Suo anteeks, taivas, voihkani kun näin saat vasten napaa!<br />
Nyt raaka synkkämielisyys mun uljuuttani tapaa.<br />
Tuoss' airueni palajaa.<br />
<br />
<span style="margin-left: 2em;">(Tiisa palaa, Kallo mukana.)</span><br />
<br />
TIISA.<br />
On Kallon jalka taittunut; se eikös ole turkaa?<br />
<br />
ARMADO.<br />
<i>Enigma!</i> Ongelma! <i>L'envoy!</i><a name="FNanchor_5" id="FNanchor_5"></a><a href="#Footnote_5" class="fnanchor">[5]</a> Sen voitko pulman purkaa?<br />
</p>

<p>KALLO.
Ei nikamarasvaa, eikä lonkanvoita, ei ongelmia, purkauksia, eikä muuta
huusausta! Rautalehtiä vain, pelkkiä rautalehtiä! Ei mitään voita eikä
rasvaa, rautalehtiä vain!</p>

<p>ARMADO.
Kautta siveyden, sinä pakotat minusta naurun; sinun tyhmä ajatuksesi
kutkuttaa sydänalaani; keuhkojeni paisuminen kiihottaa minua hymyilevään
naurahdukseen. Oi, suokaa anteeksi, tähdet! Luuleeko tuo ajattelematon
mies, että voide on samaa kuin <i>l'envoy</i>, ja että <i>l'envoy</i>-sana
on sama kuin voide?</p>

<p>TIISA.
Luuleeko sitä viisaskaan muuksi? Eikö <i>l'envoy</i> ole tervehyttämistä?</p>

<p>
ARMADO.<br />
Ei, paashi, se on epilogi, joka selvittää<br />
Mit' ennen-lausutussa on ollut hämärää;<br />
Kuin esimerkiksi:<br />
<br />
Apina, kettu ja susi-kaima,<br />
Kun niit' oli kolme, ne riiteli aina.<br />
Se on opetus. Nyt seuraa <i>l'envoy</i>.<br />
<br />
TIISA.<br />
Sallikaa minun lisätä <i>l'envoy</i>. Sanokaa uudelleen se opetus.<br />
<br />
ARMADO.<br />
Apina, kettu ja susi-kaima,<br />
Kun niit' oli kolme, ne riiteli aina.<br />
<br />
TIISA.<br />
Mut tuli hanhi, ja loppui kopu;<br />
Kun niit' oli neljä, niin syntyi sopu.<br />
<br />
Nyt alan minä teidän opetuksellanne, lisätkää te siihen minun<br />
<i>l'envoy'ni</i>.<br />
<br />
Apina, kettu ja susi-kaima,<br />
Kun niit' oli kolme, ne riiteli aina.<br />
<br />
ARMADO.<br />
Mut tuli hanhi, ja loppui kopu;<br />
Kun niit' oli neljä, niin syntyi sopu.<br />
<br />
TIISA.<br />
Hyvä <i>l'envoy</i>, joka päättyy hanheen! Voitteko parempaa pyytää?<br />
<br />
KALLO.<br />
Se poika hyvän antoi, kun antoi hanhen vaan. &mdash;<br />
Te hyvän teitte kaupan, jos hanhi on lihoissaan. &mdash;<br />
Se kävi sukkelasti kuin silmänkääntäjän temppu;<br />
Ja lihava <i>l'envoy</i> siis on lihava hanhen hemppu.<br />
<br />
ARMADO.<br />
Mut kuinka alkoi väitös, kun näin se sukeutuu?<br />
<br />
TIISA.<br />
Minä sanoin, että Kallolt' oli taittunut sääriluu;<br />
Ja sitten te vaaditte <i>l'envoy'ta</i>.<br />
<br />
KALLO.<br />
Ja minä rautalehtiä; siit' alkoi väittehenne;<br />
Ja sitten se lihava <i>l'envoy</i> ja hanhen ostoksenne;<br />
Ja siihen loppui markkinat.<br />
</p>

<p>ARMADO.
Mutta sanokaa, kuinka voi Kallolta sääri vikaantua?</p>

<p>TIISA.
Sen voin minä tuntuvasti näyttää.</p>

<p>KALLO.
Sinulla ei siitä ole mitään tuntoa, Tiisa. Minä sanon seuraavan
<i>l'envoy'n</i>:</p>

<p>
Minä, Kallo, juoksin huoneesta, noin suotta vain ja piloin,<br />
Ja kaaduin kynnykseen, ja siinä sääreni ma niloin.<br />
</p>

<p>ARMADO.
Älkäämme enää tätä ainetta kosketelko.</p>

<p>KALLO.
Ei, ennenkuin on tullut enemmän märkäainetta sääreen.</p>

<p>ARMADO.
Kallo sinä, minä tahdon päästää sinut aljoudesta irtaalle.</p>

<p>KALLO.
Oo, naittaako minut irtaalle aljolle? &mdash; Se maistuu jo vähän
<i>l'envoy'lta</i>, hanhelta.</p>

<p>ARMADO.
Kautta armaan sieluni, tarkoitan, että tahdon asettaa sinut
omavaltaisuuteen, vapauttaa sinun persoonasi; sinä olet ollut
sisäänmuurattuna, aresteerattuna, käähkänöittynä, kahlittuna.</p>

<p>KALLO.
Niin, niin, ja nyt te aiotte ruveta ulostimekseni ja purkauttaa minut.</p>

<p>ARMADO.
Minä annan sinulle vapautesi, päästän sinut tyrmästä; ja siitä hyvästä
en vaadi sinulta muuta kuin tämän: vie tämä käsikirjelmä maalaistytölle
Jaquenettalle. Tuossa saat honorariumisi; (Antaa hänelle rahaa.) sillä
kunniani paras turva on turvata turvanalaisiani. Tiisa, seuraa!</p>

<p>
<span style="margin-left: 2em;">(Menee.)</span><br />
</p>

<p>TIISA.
No kyllä, jatkona. &mdash; Hyvästi, herra Kallo!</p>

<p>KALLO.
Hyvästi, sievä juutalainen,<a name="FNanchor_6" id="FNanchor_6"></a><a href="#Footnote_6" class="fnanchor">[6]</a> sinä kulta-pallo! &mdash;</p>

<p>
<span style="margin-left: 2em;">(Tiisa menee.)</span><br />
</p>

<p>Katsotaanpa nyt tuota hänen honorarjumiaan! Honorarjumi! Oo! Se on
kolmiäyrisen latinainen nimi: kolmen äyrin honorarjumi. &mdash; "Mitä maksaa
havaslanka? &mdash; Yhden krossan. &mdash; Ei, minä annan siitä honorarjumin." Se
joltakin kuuluu. &mdash; Honorarjumi! &mdash; Paljon kauniimpi nimi kuin Ranskan
kruunu! Tästä lähin käytän aina ostossa ja myynnissä tätä sanaa.</p>

<p>
<span style="margin-left: 2em;">(Biron tulee.)</span><br />
</p>

<p>BIRON.
Oi, sinä kelpo Kallo-poika! Hyvä että sinut tapasin.</p>

<p>KALLO.
Herra, sanokaa, olkaa hyvä, kuinka paljon punaista nauhaa saa yhdellä
honorarjumilla?</p>

<p>BIRON.
Mitä se honorarjumi on?</p>

<p>KALLO.
Viisi äyriä, kahta vailla.</p>

<p>BIRON.
Siis saat sillä silkkinauhaa kolmen äyrin arvosta.</p>

<p>KALLO.
Kiitos, teidän ylhäisyytenne! Jumalan haltuun!</p>

<p>
BIRON.<br />
Seis! Älä mene, sua tarvitsen.<br />
Sa suosiooni pääset, poika hyvä,<br />
Jos puolestani teet nyt mitä pyydän.<br />
<br />
KALLO.<br />
Ja milloin tahdotte sen tehdyksi, herra?<br />
<br />
BIRON.<br />
Oi, tänään iltapuolella.<br />
<br />
KALLO.<br />
No, hyvä, kyllä teen sen. Hyvästi!<br />
<br />
BIRON.<br />
Mut ethän vielä tiedä asiaa.<br />
<br />
KALLO.<br />
Sen kyllä tietää saan, kun se on tehty.<br />
<br />
BIRON.<br />
Haa, lurjus! Se sun ensin täytyy tietää.<br />
<br />
KALLO.<br />
Ma tulen huomenaamun, ylhäisyytenne luo.<br />
<br />
BIRON.<br />
Se tehtävä on tänään. Mies, asia on tämä':<br />
Prinsessa tulee tänne riistan ajoon,<br />
Ja hänen seurassaan on ylhä nainen;<br />
Suloista kuulet, kun sen nimen kuulet:<br />
Se Rosaliina on. Hänt' etsi, hänen<br />
Vie valkokäteensä tää salaisuus<br />
Sinettiin pantu. Tuossa <i>douceur'isi</i>!</p>

<p><span style="margin-left: 2em;">(Antaa hänelle rahaa.)</span></p>

<p>KALLO.
Tusaari! &mdash; Oo, suloinen tusaari! Parempi kuin honorarjumi, yksitoista
äyriä parempi. Sinä suloinen tusaari! &mdash; Teen sen, se on niin varma
kuin aamen kirkossa! &mdash; Tusaari! Honojarjumi!</p>

<p>
<span style="margin-left: 2em;">(Menee.)</span><br />
<br />
BIRON.<br />
Minäkö lemmen pauloissa, jok' aina lempeä sätin!<br />
Minä, kaikkein lemmenhuokausten hirmu,<br />
Urija, öinen palovartija,<br />
Poikasta mestaroiva koulupöpö<br />
Niin pöyhkeä, kuin konsaan kuolevainen!<br />
Tuo kärty, irnuva ja sokko poika,<br />
Tuo pikkuvanha jätti-keri Amor,<br />
Sonettein valtias, hykerrysten herra,<br />
Voideltu ohkan, voihkan majesteetti,<br />
Kuningas nurkujain ja vetelysten,<br />
Hameiden sulttaani ja lämsäin tsaari<br />
Ja suntioiden yksinvaltias<br />
Pääkenraali! &mdash; oi, pikku-sydämmeni! &mdash;<br />
Ja minä hänen ajutanttinsa<br />
Niin kirjailtu kuin ilveilijän vanne!<br />
Minäkö lemmin? Kosin? Naista pyydän?<br />
Niin, naista, joka, niinkuin Saksan kello,<br />
On aina korjattava, rukattava,<br />
Ei koskaan oikein käy, vaikk' aikaa valvoo,<br />
Ja valvottava on, ett' oikein kävis!<br />
Mut ruminta on, sanani kun syön,<br />
Ja noista vielä ruminta kun lemmin!<br />
Letukka kalvas, samettiset kulmat,<br />
Kaks pikinastaa silmäin sijasta!<br />
Ja joka, totta vie, ois valmis työhön,<br />
Vaikk' oisi vartijana itse Argus!<br />
Tuon tähdenkö nyt valvon, huokailen,<br />
Ja rukoilen? Haa, se on rangaistus,<br />
Jonk' Amor sääti, siit' ett' ylenkatsoin<br />
Sen kaikkivallan julmaa pikkuvaltaa.<br />
No, lemmin sitte, vohkaan, huokaan, irjun!<br />
Yks tahtoo armon naida, toinen Pirjun.<br />
<br />
<span style="margin-left: 2em;">(Menee.)</span><br />
</p>



<p class="p4" />
<h2>NELJÄS NÄYTÖS.</h2>


<h3>Ensimmäinen kohtaus.</h3>

<p>
<span style="margin-left: 2em;">Toinen kulma samaa puistoa.</span><br />
<br />
<span style="margin-left: 2em;">(Prinsessa, Rosaliina, Maria, Katariina, Boyet,</span><br />
<span style="margin-left: 2em;">seurue ja eräs metsänvartija tulevat.)</span><br />
<br />
PRINSESSA.<br />
Se kuningasko ylös vuoren jyrkkää<br />
Niin vinhaan ratsuansa kannusti?<br />
<br />
BOYET.<br />
En tiedä; luulen vaan, ett' oli hän.<br />
<br />
PRINSESSA.<br />
Ken olikaan, siin' oli lentomieltä.<br />
Niin, herrat, tänään saamme vastauksen<br />
Ja lauantaina Ranskaan palaamme. &mdash;<br />
No, metsänvahti, miss' on viidakko,<br />
Se murhahankkeittemme väijyspaikka?<br />
<br />
METSÄNVARTIJA.<br />
Täss' ihan, tuossa lehdon liepeessä;<br />
On soma sieltä teidän ammuntanne.<br />
<br />
PRINSESSA.<br />
Somasti ammun, kiitos somuuteni;<br />
Ja siksi puhut somast' ammunnasta.<br />
<br />
METSÄNVARTIJA.<br />
Anteeksi! Semmoinen ei ollut mieli.<br />
<br />
PRINSESSA.<br />
Kuin? Ensin kiittää, sitten kieltää kieli!<br />
Lyhyt ilo! En siis soma? Ah! ja voi!<br />
<br />
METSÄNVARTIJA.<br />
Soma, soma!<br />
<br />
PRINSESSA.<br />
<span style="margin-left: 6em;">Älä suotta liehakoi:</span><br />
Ruseellas somuutta et antaa voi.<br />
Totuutta puhut, peili; kiitos vaan!<br />
<span style="margin-left: 2em;">(Antaa hänelle rahaa.)</span><br />
Somalla rumat sanat palkitaan.<br />
<br />
METSÄNVARTIJA.<br />
On somaa kaikki, mit' on teillä omaa.<br />
<br />
PRINSESSA.<br />
Kas, raha rumast' oiti tekee somaa!<br />
Oi, aika, oi sun tekopyhyyttäsi!<br />
Soma se auliin rumakin on käsi. &mdash;<br />
Tule, jousi! &mdash; Laupeus nyt käy murhaamahan.<br />
Jos hyvin osaa, niin saa moitteen pahan;<br />
Mut maine pelastuu, kun sanon näin:<br />
Jos ohi ammun, tein sen hellyyttäin;<br />
Jos osaan, sillä taitoani turhaa<br />
Vain näyttää tahdoin, mielessä ei murhaa.<br />
Niin kyllä, niin, &mdash; ei ole paljon vajaa,<br />
Ett' usein maine rumiin töihin ajaa,<br />
Kun ulkonaisen kehun tähden vaan<br />
Sydämmen hellä ääni uhrataan.<br />
Niin minäi kiitoksen ja kehun tähden<br />
Syyttömän eläinraukan tappoon lähden.<br />
<br />
BOYET.<br />
Niin pahaa naistakin kai kehu tyrkii,<br />
Kun tämä vallanhimoisena pyrkii<br />
Herransa herraksi?<br />
<br />
PRINSESSA.<br />
Niin, kehu yksin. Kehun multa saa<br />
Se vaimo, joka miestään lannistaa.</p>

<p><span style="margin-left: 2em;">(Kallo tulee.)</span><br />
</p>

<p>PRINSESSA.
Tuoss' yksi uuden tasavallan jäsen.</p>

<p>KALLO.
Jumal' antakoon hyvää iltaa! Anteeksi, kuka on se päärouva?</p>

<p>PRINSESSA.
Hänet sinä, poika, helposti tunnet muista, joilla ei ole päätä.</p>

<p>KALLO.
Kuka on se suurin rouva, se ylin?</p>

<p>PRINSESSA.
Se pisin ja se paksuin.</p>

<p>
KALLO.<br />
Se pisinkö ja paksuinko? No, tosi se on tosi.<br />
Jos hoikka kuin mun älyni ois teidän vyötäisenne,<br />
Niin näiden neitein vyöhiköt ne sopis uumillenne.<br />
Päärouva kai te olette, kun paksuin olette.<br />
<br />
PRINSESSA.<br />
Mik' asianne, mies? Mik' asianne?<br />
<br />
KALLO.<br />
Bironilt' ois vain kirje neiti Rosaliinalle.<br />
<br />
PRINSESSA.<br />
Sen herran hyvin tunnen. Tuo tänne kirje se!<br />
Mies, syrjään käy! &mdash; Boyet, kun teill' on taito veistä käyttää,<br />
Niin leikelkää tuo kukko.<br />
<br />
BOYET.<br />
<span style="margin-left: 13em;">Heti tahdon käskyn täyttää. &mdash;</span><br />
Tää kirje harhateill' on, se ei tänne olekaan;<br />
Se Jaquenettalle on.<br />
<br />
PRINSESSA.<br />
<span style="margin-left: 10.5em;">Mut se täällä luetaan.</span><br />
Vahalta niskat taittakaa! Nyt kaikki kuulemaan!<br />
</p>

<p>BOYET (lukee)
"Kautta taivaan, että olet kaunis, se on pettämätöntä; totta, että olet
ihana; itse totuus, että olet rakastettava. Sinä kaunista kauniimpi,
ihanata ihanampi, itse totuutta todempi, ole armollinen sankarilliselle
vasallillesi! Se ylevämielinen ja suurivaltaisin kuningas Cophetua
iski silmänsä turmiolliseen ja julkitunnettuun kerjuutyttöön
Zenelophoniin,<a name="FNanchor_7" id="FNanchor_7"></a><a href="#Footnote_7" class="fnanchor">[7]</a> ja hän se olisi voinut täydellä syyllä sanoa: <i>veni,
vidi, vici</i>, joka tulkittuna rahvaankielelle &mdash; oo sitä halpaa,
obskuuria rahvaankieltä! &mdash; <i>videlicet</i>: hän tuli, näki ja voitti;
tuli, yksi; näki, kaksi; voitti, kolme. Kuka tuli? Kuningas. Miksi tuli?
Näkemään. Miksi näki? Voittaakseen. Kenen luo tuli? Kerjuutytön. Kenen
näki? Kerjuutytön. Kenen voitti? Kerjuutytön. Lopputulos on voitto;
kenen puolella? Kuninkaan. Vankeus on hyödyksi; kenen puolella?
Kerjuutytön. Katastrofi on naiminen; kenen puolelta? Kuninkaanko? &mdash; ei,
molempain yhden puolelta, tai yhden molempain. Minä olen kuningas, sillä
sitä vaatii vertaus; sinä olet kerjuutyttö, sillä sitä todistaa
halpuutesi. Tuleeko minun vaatia rakkauttasi? Sen voisin tehdä. Tuleeko
minun väkisin voittaa rakkautesi? Sen saattaisin tehdä. Tuleeko minun
rukoilla rakkauttasi? Sen tahdon tehdä. Mitä saat sinä rempujen sijaan?
hempuja; armojen sijaan? arvoja; itsesi sijaan? minut. Siis, odottaessani
vastaustasi, alennan huuleni sinun jalkoihisi, silmäni sinun kuvaasi ja
sydämmeni vähän joka paikkaan. Suurimman innon hartaammalla osoituksella
sinun Don Adriano de Armado."</p>

<p>
"Nemean leijona sua, lammas-parkaa,<br />
Jos ärjyy näin, kun saaliikseen sa saat,<br />
Sen jalkain juureen nöyränä se karkaa,<br />
Niin kisaks kääntyy himot raivokkaat.<br />
Mik' olet, raukka, jos sa tenäät vastaan?<br />
Suun ape, raivon syötti ainoastaan."<br />
<br />
PRINSESSA.<br />
Mik' onkaan viirikukko ja mikä kalvannoskaan<br />
Tuon kirjeen kokoon pannut?<br />
Moist' en ole kuullut koskaan.<br />
<br />
BOYET.<br />
Tuon tyylin minä tunnen, jos saatan oikein muistaa.<br />
<br />
PRINSESSA.<br />
Se oikein sit' on tyyliä, joll' oriita voi suistaa.<br />
<br />
BOYET.<br />
Se Espanjan Armado on, monarcho,<a name="FNanchor_8" id="FNanchor_8"></a><a href="#Footnote_8" class="fnanchor">[8]</a> hourupää;<br />
Hovissa täällä kirjatoukkain poistaa ikävää.<br />
<br />
PRINSESSA.<br />
Mut kuules, poika, sananen. Ken antoi tämän? Ken?<br />
<br />
KALLO.<br />
Sen herra mulle antoi, johan sanoin sen.<br />
<br />
PRINSESSA.<br />
Ja kelle viedä?<br />
<br />
KALLO.<br />
<span style="margin-left: 8em;">Herralta, ja neidelle.</span><br />
<br />
PRINSESSA.<br />
Mut keltä herralta ja kelle neidelle?<br />
<br />
KALLO.<br />
Biron, yks meidän herroja, mun käski tämän kantaa<br />
Ja erään Ranskan neiden, Rosaliinan, käteen antaa.<br />
<br />
PRINSESSA.<br />
Sin' olet harhaan käynyt. &mdash; Pois, herrat, astukaat! &mdash;<br />
Tuoss' ota, tyttö, tuo; sa kohta kyllä omas saat.<br />
<br />
<span style="margin-left: 2em;">(Prinsessa seurueineen poistuu.)</span><br />
<br />
BOYET.<br />
Kenenkä luoti sattui?<br />
<br />
ROSALIINA.<br />
<span style="margin-left: 10.5em;">Mitä? Kysyttekö multa?</span><br />
<br />
BOYET.<br />
Niin, enkel' ihanainen.<br />
<br />
ROSALIINA.<br />
<span style="margin-left: 12em;">Sen, jonk' antoi pyssy tulta.</span><br />
<br />
Lauk! Leimaus!<br />
<br />
BOYET.<br />
Prinsessa ampuu sarvikkaita; mutta kun sa nait,<br />
Niin sinä vuonn' ei sarvipäistä puutett' ole kait.<br />
Lauk! Vääjäys!<br />
<br />
ROSALIINA.<br />
No hyvä, minä ammun nyt.<br />
<br />
BOYET.<br />
<span style="margin-left: 12.5em;">Ja minkälaiseen pilkkaan?</span><br />
<br />
ROSALIINA.<br />
He, teihin: teill' on kauniit sarvet. Joko sattui nilkkaan?<br />
Lauk! Vääjäys!<br />
<br />
MARIA.<br />
Boyet, jo heretkäätte: hän ampuu suoraan suuhun!<br />
<br />
BOYET.<br />
Syvemmä itse luodin saa hän. Joko osui luuhun?<br />
</p>

<p>ROSALIINA.
Viskaanko sinuun vanhan Sanelman, joka oli jo mies silloin, kun Ranskan
kuningas Pipin oli pikkuinen poika, mitä osaamiseen tulee?</p>

<p>BOYET.
Niin että minä voin vastata yhtä vanhalla, joka oli aikaihminen silloin
kuin Britannian kuningatar Ginevra<a name="FNanchor_9" id="FNanchor_9"></a><a href="#Footnote_9" class="fnanchor">[9]</a> oli pikkuinen tyttö, mitä
osaamiseen tulee.</p>

<p>ROSALIINA (laulaa).</p>

<div class="poem"><div class="stanza">
<span class="i0">Et sinä osaa, osaa, osaa,<br /></span>
<span class="i0">Et sinä osaa, hyvä mies.<br /></span>
</div></div>

<p>BOYET.</p>

<div class="poem"><div class="stanza">
<span class="i0">Jos min' en, min' en, min' en osaa,<br /></span>
<span class="i0">Niin osaa toinen, kuka ties.<br /></span>
</div></div>

<p>
<span style="margin-left: 2em;">(Rosaliina ja Katariina menevät.)</span><br />
<br />
KALLO.<br />
Mut tääpä oikein hupaisaa, kun kumpikin noin hosuu.<br />
<br />
MARIA.<br />
Ja ihmepaikka: pilkkaan ihan kummaltakin osuu.<br />
<br />
BOYET.<br />
Vai pilkkaan! Pilkkaan, sanotko? Se pilkka mieless' aina!<br />
No, jotta kutis muistaisit, niin tulppa reikään paina.<br />
<br />
MARIA.<br />
Sivuitse meni! Totisesti, teill' on käsi heikko.<br />
<br />
KALLO.<br />
Lähemmä hänet päästäkää, kyll' osaa napaan veikko.<br />
<br />
BOYET.<br />
Jos mull' on käsi heikko, niin teidän auttanee.<br />
<br />
KALLO.<br />
Hän silloin voiton ottaa ja tulpan halkaisee.<br />
<br />
MARIA.<br />
Hyi, noita riettaan puheita! Kyll' onkin rivosuu!<br />
<br />
KALLO.<br />
Jos nuolest' ei hän lannistu, kyll' luodista lannistuu.<br />
<br />
BOYET.<br />
Voi siinä käydä hullustikin. Hyvästi, huu, huu!<br />
<br />
<span style="margin-left: 2em;">(Boyet ja Maria menevät.)</span><br />
<br />
KALLO.<br />
Tuo maar on oikein moukka, ja pöllö, pässinpää!<br />
Mut kylläpä minä ja naiset häntä koimme pehmittää!<br />
Jes, sitä älyn lentoa ja hienoa törky-ivaa!<br />
Siin' oli niin rietasta siivoa ja karkeata livaa!<br />
Ja tuo Armado sitten &mdash; hänkös keimailee ja liuhkaa,<br />
Ja naisten eellä astelee ja kantaa armon viuhkaa,<br />
Ja heittää sormisuukkosen ja hienoon kiroilee!<br />
Ja sitten kantapoikakin, tuo nokkela ja nirppu, &mdash;<br />
Hyväinen taivas, sepä oikein pureva on kirppu!<br />
Halloo! Heleijaa!<br />
<br />
<span style="margin-left: 2em;">(Melua kuuluu. Kallo menee.)</span><br />
</p>


<h3>Toinen kohtaus.</h3>

<p>
<span style="margin-left: 2em;">Sama paikka.</span><br />
<span style="margin-left: 2em;">(Holofernes, sir Nathanael ja Pöllö tulevat.)</span><br />
</p>

<p>NATHANAEL.
Sangen kunnianarvoinen riistanajo, todellakin, ja hyvän omantunnon
todistuksen mukaan toimitettu.</p>

<p>HOLOFERNES.
Hirvi oli, niinkuin hyvin tiedätte, <i>sanguis</i>, täysiverinen; kypsä
kuin herrais-omena, joka tuossa niinkuin juveeli kelluvi <i>coeli</i> &mdash;
taivaan, taivaslaen, taivaankannen &mdash; korvassa, ja nyt, niinkuin
raakilas, putoavi <i>terrae</i> &mdash; maan, mannun, mantereen &mdash; silmille.</p>

<p>NATHANAEL.
Tosiaan, Herra Holofernes, te maar oikein sievästi noita epiteettejä
vaihtelette, niinkuin kirjanoppinut ainakin. Mutta, hyvä herra, takaan,
että se oli viisivuotias häkylähirvi.</p>

<p>HOLOFERNES.
Herra Nathanael, <i>haud credo</i>.</p>

<p>PÖLLÖ.
Ei se ollut mikään hautareeta, vaan sarvas.</p>

<p>HOLOFERNES.
Mikä barbaarinen <i>intimatio</i>! Kuitenkin jonkinlainen
<i>insinuatio</i>, ikäänkuin <i>in via</i> &mdash; hyvällä tiellä &mdash; <i>ad
explicationem; facere</i>, tehdä, ikäänkuin <i>replicationem</i>, tai
pikemmin, <i>ostentare</i>, osoittaa, ikäänkuin <i>suam inclinationem</i>,
taipumustaan &mdash; sivistymättömän, sievistämättömän, säädystymättömän,
siivottoman, siistimättömän, tai, oikeammin, oppimattoman, tai,
oikean-oikeammin, vakaumattoman tapansa mukaan &mdash; pistää minun
<i>haud credo'ni</i> sijaan metsänriistan.</p>

<p>PÖLLÖ.
Sanoin, ettei se riista ollut mikään hautareeta, vaan sarvas.</p>

<p>PÖLLÖ.
Kahdesti kiehutettu yksinkertaisuus, <i>bis coctus! O, monstrum</i>
tietämättömyys, kuink' olet ruokoton!</p>

<p>NATHANAEL.
Niin, outoapa ruokaa hälle kirjan herkut on. Hän ei ole koskaan, niin
sanoakseni, syönyt paperia, hän ei ole mustetta juonut; hänen älynsä ei
ole kyllytettyä; hän on pelkkä eläin, jolla on vain tylsemmät osat
tunnokkaat.<br />
Nuo katokasvit luotu on, ett' osaisimme kiittää &mdash;<br />
Jota teemmekin me, joilla on maku ja tunto &mdash;<br />
Niist' oiva-hedelmistä, joita suuremp' äly siittää.<br />
Minun ois yhtä sopimaton olla tyhmä houkka,<br />
Kuin että tuosta tolvanasta tulis kirjatoukka.<br />
Mut, <i>omne bene</i>, sanon; olen isä-ukon tuumaa:<br />
Ei kestä kaikki tulta, vaikka kestävätkin kuumaa.<br />
<br />
PÖLLÖ.<br />
Te, kirjamiehet, arvatkaas: ken oli kuukautinen,<br />
Kun syntyi Kain, ja viel' ei ole viisiviikkohinen?<br />
</p>

<p>HOLOFERNES.
<i>Dictynna</i>, rakas Pöllö; <i>Dictynna</i>, rakas Pöllö.</p>

<p>PÖLLÖ.
Mikä se tikkatynnä on?</p>

<p>NATHANAEL.
Se on <i>Phoeben, Lunan</i>, kuun liikanimi.</p>

<p>
HOLOFERNES.<br />
Kuu oli kuukautinen jo, kun Aadam oli lapsi,<br />
Ja viel' ei viisiviikkoinen, kun Aadam on harmaahapsi.<br />
Allusioni ei muutu vaihdoksesta.<br />
</p>

<p>PÖLLÖ.
Se on vallan totta: alasioni ei muutu vaihdoksesta.</p>

<p>HOLOFERNES.
Jumala kykyäsi lohduttakoon! Minä sanoin, että allusioni ei muutu
vaihdoksesta.</p>

<p>PÖLLÖ.
Ja minä sanon, että yläsioni ei muutu vaihdoksesta, sillä kuu ei koskaan
tule kuukautta vanhemmaksi; ja sanon sen vieläkin, että sarvas se oli,
jonka prinsessa ampui.</p>

<p>HOLOFERNES.
Herra Nathanael, tahdotteko kuulla extemporoidun, noin vain hihasta
ravistetun, <i>epitaphium'in</i> hirven kuolemasta? Ja tietämättömän
tyydytykseksi olen nimittänyt hirven, jonka prinsessa ampui, sarvaaksi.</p>

<p>NATHANAEL.
<i>Perge</i>, hyvä herra Holofernes, <i>perge</i>, kun vain suvaitsette
jättää rivoudet.</p>

<p>HOLOFERNES.
Olen koettanut vähän noudattaa alkusointua, sillä se osottaa luontevuutta.</p>

<p>
"Prinsessa keihäänkärjellänsä kaatoi kauniin tarvaan,<br />
Tai ruunuhirven sanon, kun sen kaatoi ruunupää;<br />
Tai, kun on somat sarvet sillä, sanokaamme sarvaan;<br />
Ja huuto käy, ja sarvas tarvas viitaan vilistää;<br />
Ja hallit haukkuu, jouset paukkuu, vastaan vastaa vaarat,<br />
Kun kaatuu tarvaat, ruunuhirvet, sarvaat sarvihaarat."<br />
</p>

<p>NATHANAEL.
Tavaton pää, oikein älyniekka!</p>

<p>PÖLLÖ.
Kylläpä sen pää vähän tavattomasti niekkaakin.</p>

<p>HOLOFERNES.
Se on lahja, jonka omistan, vähäpätöinen, vähäpätöinen; kummallinen,
hullunkurinen henki, täynnä muotoja, kuvia, haamuja, esineitä, aatteita,
havainnoita, mulkkauksia ja mullistuksia. Ne ovat siinneet muistiin
mahalaukussa, kasvaneet <i>pia mater'in</i> äidinkohdussa ja ilmoille
syntyneet tilaisuuden kypsyessä. Mutta se lahja on hyvä niissä, joissa
se on terävä, ja minä olen siitä kiitollinen.</p>

<p>NATHANAEL.
Herra, minä kiitän Jumalaa teistä, ja niin voivat seurakuntalaisenikin
tehdä; sillä pojat saavat teiltä hyvää johdatusta, ja tyttäret varttuvat
vahvasti teidän kauttanne; te olette oiva <i>membrum</i> yhteiskunnassa.</p>

<p>HOLOFERNES.
<i>Mehercle</i>, jos pojat ovat älykkäitä, eivät he tarvitse ohjausta,
ja jos tyttäret ovat vastaanottavaisia, tahdon heissä parastani koettaa.
Mutta, <i>vir sapit, qui pauca loquitur</i>. Feminiini-henki meitä
tervehtää.</p>

<p>
<span style="margin-left: 2em;">(Jaquenetta ja Kallo tulevat.)</span><br />
</p>

<p>JAQUENETTA.
Jumal' antakoon hyvää huomenta, herra kirkherra!</p>

<p>HOLOFERNES.
Herra kirkherra, &mdash; <i>qvasi</i> kirkiherra. Mutta ketä se kirki vetää?</p>

<p>KALLO.
Sitä, herra koulumestari, joka on enimmin tikanpojan näköinen.<a name="FNanchor_10" id="FNanchor_10"></a><a href="#Footnote_10" class="fnanchor">[10]</a></p>

<p>HOLOFERNES.
Tikanpojan näköinen! Neronleimaus maanturpeesta, kyllin hyvä piikiven
kipinäksi, kyllin hyvä päärlyksi sialle! Somaa, sievää!</p>

<p>JAQUENETTA.
Hyvä herra kirkherra, olkaa hyvä, lukekaa tämä kirje minulle. Kallo on
sen minulle tuonut, ja don Armado on sen minulle lähettänyt. Lukekaa se,
olkaa hyvä.</p>

<p>HOLOFERNES.
<i>Fauste, precor gelida qvando pecus omne sub umbra ruminat</i> &mdash; ja niin
edespäin. Ah, sinä hyvä vanha Mantuanus!<a name="FNanchor_11" id="FNanchor_11"></a><a href="#Footnote_11" class="fnanchor">[11]</a> Minä voin sanoa sinusta
samaa kuin matkustaja Venetiasta:</p>

<div class="poem"><div class="stanza">
<span class="i0">&mdash; Vinegia, Vinegia,<br /></span>
<span class="i0">chi non ti vede, non ti pregia.<br /></span>
</div></div>

<p>Vanha Mantuanus! Vanha Mantuanus! Joka ei sinua ymmärrä, se ei sinua
rakasta. &mdash; <i>Ut, re, sol, la, mi, fa</i>.<a name="FNanchor_12" id="FNanchor_12"></a><a href="#Footnote_12" class="fnanchor">[12]</a> &mdash; Anteeksi, hyvä herra,
saanko kuulla sisällyksen? Tai pikemmin, niinkuin Horatius sanoo tuossa
&mdash; &mdash; Mitä hittoa, värssyjäkö?</p>

<p>NATHANAEL.
Niin kyllä, ja sangen oppineita.</p>

<p>HOLOFERNES.
Suokaa minun kuulla siitä stroofl, stanza, värssy. <i>Lege, domine</i>.</p>

<p>
NATHANAEL (lukee).<br />
"Jos lempi valan rikkoo, niin kuinka lempeen vannon?<br />
Min kauneuteen vannon, se pysyy, eikä muu.<br />
Vaikk' itseni ma petän, sua pettääkö mä hannon?<br />
Kuin pajuvitsa taipuu sun eessäs tammipuu.<br />
Pois kirjans' oppi heittää ja silmiäsi lukee,<br />
Niiss' ilot kaikk' on, mitä vain voi taito käsittää.<br />
Sun tuntemises yksin se tiedon tiedoks pukee;<br />
Se kieli vain on viisas, ken voi sua ylistää.<br />
Ken ei sua ihmettele, se vain on tietopuoli &mdash;<br />
Mun älyni on ylväs, kun ihmetellä voi.<br />
Zeun jylinä on äänes ja silmäs Zeun on nuoli:<br />
Kun vihoissas et ole, tää säihkyy, tuo se soi.<br />
Suo, taivaallinen, anteeks, ett' alhain maisin kielin<br />
Ma taivaan kauneutta näin ylistellä mielin!"<br />
</p>

<p>HOLOFERNES.
Te ette löydä apostrofeja ja hairahdutte näin korosta. Antakaahan kun
minä tuota <i>canzonettaa</i> silmäilen! Tässä on vain tavumittaa
tarkattu, mutta eleganssi, keveys, runouden kultainen poljento &mdash;
<i>caret</i>. Ovidius Naso se vasta oli mies! Ja miksikä juuri Naso?
Siksi että hän haistamalla vainusi fantasian lemuavat kukkaset,
mielikuvituksen ponnet. <i>Imitari</i> ei ole mitään; <i>imitari</i> voi
koira herraansa, apina hoitajaansa, opetettu hevonen ratsastajaansa.
Mutta, <i>damosella</i>, neitsyt, onko tämä kirje osoitettu teille?</p>

<p>JAQUENETTA.
On, herra, sen on lähettänyt eräs herra Biron, tuon vieraan
kuningattaren hovimiehiä.</p>

<p>HOLOFERNES.
Tahdon katsastaa päällekirjoitusta. "Ihanaisimman neiti Rosaliinan
lumivalkeaan käteen." Tahdon uudestaan tarkastaa kirjeen hengestä sen
persoonan nimitystä, joka on sen kirjoittanut sille henkilölle, jolle se
kirjoitettu on. "Teidän korkeasukuisuutenne nöyrin, alamaisin palvelija,
Biron." Herra Nathanael, tämä Biron on niitä kuninkaan valakumppaneita,
ja tässä hän on asettanut sen vieraan kuningattaren saattonaiselle
kirjeen, joka <i>accidentaliter tai per progressionem</i> on joutunut
harhaan. &mdash; Sipsuta ja mene, pikku ystävä; jätä tämä kirje kuninkaan
kuninkaalliseen käteen; se saattaa koskea tähdellisiä asioita. Älä
kuluta aikaa niiaamisiin; minä vapautan sinut velvollisuudestasi.
<i>Adio!</i></p>

<p>JAQUENETTA.
Hyvä Kallo, tule mukaan. &mdash; Jumala varjelkoon teidän arvoisuuttanne!</p>

<p>KALLO.
Tulen kanssasi, tyttö.</p>

<p>
<span style="margin-left: 2em;">(Kallo ja Jaquenetta menevät.)</span><br />
</p>

<p>NATHANAEL.
Te olette toimittanut tämän asian jumalanpelvossa ja sangen omantunnon
mukaisesti; ja niinkuin muudan kirkkoisä sanoo &mdash;</p>

<p>HOLOFERNES.
Älkää puhuko, pastori, kirkkoisistä; minä pelkään kaikkia kaunistelevia
kaunistuksia. Mutta palataksemme värssyihin: pidättekö niistä, herra
Nathanael?</p>

<p>NATHANAEL.
Vallan erinomaisesti, mitä kirjoitustapaan tulee.</p>

<p>HOLOFERNES.
Minä tänään lounastan erään oppilaani isän luona, missä, jos te ennen
atriaa suvaitsette ruokaluvulla ylösrakentaa pöytäkuntaa, minä sen
<i>privilegium'in</i> nojalla, jota sanotun lapsen tai oppilaan vanhempain
luona nautin, tahdon ottaa toimittaakseni teidän <i>benvenuto'nne</i>; ja
jossa samassa paikassa tahdon toteen näyttää, että sanotut värssyt ovat
sangen opittomat ja vailla sekä runouden että älyn että mielikuvituksen
tuoksua. Minä pyydän teitä seurakseni.</p>

<p>NATHANAEL.
Ja minä kiitän teitä, sillä seura on &mdash; niinkuin raamatussa sanotaan &mdash;
elämän onnellisuus.</p>

<p>HOLOFERNES.
Ja, <i>haud dubito</i>, raamattu on näissä asioissa erehtymätön tuomari. &mdash;
(Pöllölle.) Herra, teidätkin minä kutsun. Ette saa evätä; <i>pauca verba</i>.
Tulkaa! Jalosukuiset ovat riistanajossa, ja me menemme virvoituksille.</p>

<p>
<span style="margin-left: 2em;">(Menevät.)</span><br />
</p>


<h3>Kolmas kohtaus.</h3>

<p>
<span style="margin-left: 2em;">Toinen kulma samaa puistoa.</span><br />
<span style="margin-left: 2em;">(Biron tulee, paperilehti kädessä.)</span><br />
</p>

<p>BIRON.
Kuningas vainuu otusta; minä vainoon itseäni. He ovat pikiintyneet
ajoonsa; minä olin ajautunut pikeen, &mdash; pikeen, joka jättää tahran.
"Tahran"! Ruma sana. No niin; paina puuta, suru! sillä niin sanotaan
narrin sanoneen, ja niin sanon minäkin, ja minä olen narri. Hyvin
todistettu, äly! Jumal' avita, tuo lempi on yhtä hupsu kuin Ajax, se
tappaa lampaita, se tappaa minut; minä olen lammas. Taaskin hyvin
todistettu minun puoleltani! En tahdo lempiä; jos sen teen, niin
hirttäkööt minut! En, totta totisesti, en tahdo. Mutta ah, hänen
silmänsä! &mdash; kautta taivaan valkeuden, jos ei tuota hänen silmäänsä
olisi, niin en häntä lempisi; niin, noita hänen kahta silmäänsä! Niin
oikein, minä en tee tässä maailmassa muuta kuin valehtelen, ja
valehtelen omaan kurkkuuni. Minä lemmin, kautta taivaan, ja olen siitä
oppinut runonteon ja raskasmielisyyden; ja tässä on kappale runojani, ja
tässä raskasmielisyyteni. Yhden sonettini hän on jo saanut; hupsu sen
vei, narri sen lähetti, ja neiti sen sai. Herttainen hupsu, herttaisempi
narri, herttaisin neiti! Kautta maan ja taivaan, olisipa tuo soma
sutkaus, jos nuo toisetkin kolme olisivat samassa kiipelissä! Tuossa
tulee yksi, paperi kädessä. Jumala armossa suokoon hänen huokailla!</p>

<p>
<span style="margin-left: 2em;">(Kiipeää puuhun.)</span><br />
<span style="margin-left: 2em;">(Kuningas tulee, paperilehti kädessä.)</span><br />
<br />
KUNINGAS.<br />
Voi mua!<br />
</p>

<p>BIRON (syrjään).
Haavoitettu, kautta taivaan! &mdash; Jatka, rakas Cupido! Sinä olet
linnunnuolellasi satuttanut häntä vasempaan nisänpäähän. &mdash; Toden totta,
salaisuuksia! &mdash;</p>

<p>KUNINGAS (lukee).</p>

<div class="poem"><div class="stanza">
<span class="i0">"Niin hellää suuteloa päivän kulta<br /></span>
<span class="i2">Ei ruusun kastepisaroille suo,<br /></span>
<span class="i0">Kuin sinun silmäs säteilevää tulta<br /></span>
<span class="i2">Yökasteelle mun kasvojeni luo.<br /></span>
<span class="i0">Niin kimaltelevista syvyyksistä<br /></span>
<span class="i2">Ei heijastele hopeainen kuu,<br /></span>
<span class="i0">Kuin kuvas minun, kurjan, kyynelistä:<br /></span>
<span class="i2">Jok' itkun karpaloon se kuvastuu.<br /></span>
<span class="i0">Jokainen kyynel, joka silmään kierii,<br /></span>
<span class="i2">Triumfivaunuissaan sun voittoon vie.<br /></span>
<span class="i0">Kas, kuinka kyynelvirta yhä vierii!<br /></span>
<span class="i2">Mun tuskani sun maineesi on tie.<br /></span>
<span class="i0">Äl' itsees mielly, muuten peilinäs<br /></span>
<span class="i2">Iäti itkeä saan edessäs.<br /></span>
<span class="i0">Sulouttas, valtain valtias, ei kieli<br /></span>
<span class="i2">Voi kertoa, ei ajatella mieli."<br /></span>
</div></div>

<p>
Mitenkä sais hän tietää tuskani?<br />
Paperin tuohon lasken.<br />
<span style="margin-left: 2em;">(Päästää lehden kädestään.)</span><br />
<span style="margin-left: 11em;">Armas metsä,</span><br />
Luo varjos hupsun töihin! Kuka tulee?<br />
<br />
<span style="margin-left: 2em;">(Vetäytyy syrjään.)</span><br />
<br />
<span style="margin-left: 2em;">(Longaville tulee, paperilehti kädessä.)</span><br />
<br />
<span style="margin-left: 2em;">(syrjään).</span><br />
<br />
Mitä? Longaville? Ja lukee? Kuunnelkaamme!<br />
<br />
BIRON (syrjään).<br />
Sun kaltaisesi narrin lisää saamme.<br />
<br />
LONGAVILLE.<br />
Voi mua! Rikoin valani.<br />
<br />
BIRON (syrjään).<br />
<span style="margin-left: 12em;">Hän kulkee</span><br />
Paperi rinnoilla, kuin valapatto.<a name="FNanchor_13" id="FNanchor_13"></a><a href="#Footnote_13" class="fnanchor">[13]</a><br />
<br />
KUNINGAS (syrjään).<br />
Hän lempii! Häpeäni seuraa saa.<br />
<br />
BIRON (syrjään).<br />
Niin, toinen juoppo toista rakastaa.<br />
<br />
LONGAVILLE.<br />
Minäkö ensimmäinen valapatto?<br />
<br />
BIRON (syrjään).<br />
Sua lohduttaa voin: kaksi muuta<br />
peittää sama katto.<br />
Sa tulet triumviiriksemme, paikkaan ylimpään,<br />
Cupidon kaakinpuuhun, johon hölmöt hirtetään.<br />
<br />
LONGAVILLE.<br />
Nää jäykät värssyt lempeä ei nostaa voi.<br />
Maria, lemmenvaltiaani, oi!<br />
Ei, proosaks puhun; hukkaa riimityö!<br />
<br />
BIRON (syrjään).<br />
Oi, riimi Cupidon on housun vyö;<br />
Sit' älä tärvele.<br />
<br />
LONGAVILLE.<br />
<span style="margin-left: 9em;">No, tämä menköön!</span><br />
<span style="margin-left: 2em;">(Lukee.)</span><br />
</p>

<div class="poem"><div class="stanza">
<span class="i0">"Sun silmäs, joka puhuu taivaan kieltä<br /></span>
<span class="i2">Ja jonk' on suhteen mailma voimaton,<br /></span>
<span class="i0">Mun vietellyt on valanehdon tieltä.<br /></span>
<span class="i2">Sun tähtes rikon, &mdash; sekö rikost' on?<br /></span>
<span class="i0">Pois naiset kielsin, mutta sinä vainen<br /></span>
<span class="i2">Oot jumalatar, sua en kieltää saa;<br /></span>
<span class="i0">Ei taivaan lempeen koske vala mainen;<br /></span>
<span class="i2">Sun armos synnistä mun puhdistaa.<br /></span>
<span class="i0">Valat on henkeä, ja usvaa henki;<br /></span>
<span class="i2">Kun maahan paistat, päivyt, sätees sun<br /></span>
<span class="i0">Tään haihduttavat usma-valasenki;<br /></span>
<span class="i2">Siis jos se rikkuu, syy ei ole mun,<br /></span>
<span class="i0">Sen vaikka rikon. Viisas valan parhaan<br /></span>
<span class="i2">Pois vaihtaa paratiisin ilotarhaan."<br /></span>
</div></div>

<p>
BIRON (syrjään).<br />
Tuo vain on maksan kiihkaa, vain hekkumaa se valvoo.<br />
Vai kana jumalatar! Epäjumalia palvoo!<br />
Oi, auta, Herra, auta! Nyt harhaan joudutaan.<br />
<br />
LONGAVILLE.<br />
Tään kenen kanssa lähetän? &mdash; Haa! Seuraako saan?<br />
<br />
<span style="margin-left: 2em;">(Kätkeytyy.)</span><br />
<span style="margin-left: 2em;">(Dumaine tulee, paperilehti kädessä.)</span><br />
<br />
BIRON (syrjään).<br />
He piilosilla leikkivät, kuin lapset konsanaan.<br />
Ma täällä ilmass' istun kuin puolijumalainen<br />
Ja narriparkain salatöitä tähystelen vainen.<br />
Viel' yksi säkki myllyyn! No, no älä perhanassa!<br />
Dumainekin! Neljä kurppaa siis yhdess' altahassa!<br />
<br />
DUMAINE.<br />
"Oi, jumalainen Katri!"<br />
<br />
BIRON (syrjään).<br />
<span style="margin-left: 11.5em;">Oi, rienaileva narri!</span><br />
<br />
DUMAINE.<br />
Oi, kautta taivaan, ihme on hän henkimaailmain!<br />
<br />
BIRON (syrjään).<br />
Ei, kautta maan, hän ruumiikas on! Valehtelet vain.<br />
<br />
DUMAINE.<br />
Sen ambratukan rinnall' on itse ambra tummaa.<br />
<br />
BIRON (syrjään).<br />
Oi, korppi ambrankeltainen, se jotakin on kummaa!<br />
<br />
DUMAINE.<br />
Kuin setri sorja.<br />
<br />
BIRON (syrjään).<br />
<span style="margin-left: 9em;">Väärä! On toinen olka näivä</span><br />
Kuin lapsen kantajalla.<br />
<br />
DUMAINE.<br />
<span style="margin-left: 12em;">Hän kaunis on kuin päivä.</span><br />
<br />
BIRON (syrjään).<br />
Kuin jotkut päivät; mut ei silloin saakaan päivä paistaa.<br />
<br />
DUMAINE.<br />
Oi, että toivomaani jo saisin minä maistaa!<br />
<br />
LONGAVILLE (syrjään).<br />
Ja minä myös!<br />
<br />
KUNINGAS (syrjään).<br />
<span style="margin-left: 7em;">Ja minä myös, oi isä taivainen!</span><br />
<br />
BIRON (syrjään).<br />
Aamen, ja minä myös! Niin tulis ilo ainainen.<br />
<br />
DUMAINE.<br />
Unohtaa hänet tahtoisin; mut hän vain elamoi<br />
Kuin kuume veressäni; hänt' unohtaa en voi.<br />
<br />
BIRON (syrjään).<br />
Kuin kuume veressäsi! No, avaa sitte suonta<br />
Ja laske armas kupposeen: siin' oisi älyn juonta!<br />
<br />
DUMAINE.<br />
Ma vielä kerran silmäelen tätä runo-rukkaa.<br />
<br />
BIRON (syrjään).<br />
Ma vielä kerran nään, kuink' älyn lemmenhoukka hukkaa.<br />
<br />
DUMAINE (lukee).<br />
</p>

<div class="poem"><div class="stanza">
<span class="i0">"Poika näki lempivä<br /></span>
<span class="i0">Kevätkuussa, lemmenkuussa,<br /></span>
<span class="i0">Kuinka kukka hempiä<br /></span>
<span class="i0">Tuuditteli tuulen suussa;<br /></span>
<span class="i0">Hieno kukkasen on huuli,<br /></span>
<span class="i0">Sille suuta suikkaa tuuli.<br /></span>
<span class="i0">Poika lemmensairas sois,<br /></span>
<span class="i0">Taivaan tuuli hän ett' ois:<br /></span>
<span class="i0">'Tuuli poskeasi muiskaa,<br /></span>
<span class="i0">Suo se riemu mulle!' kuiskaa.<br /></span>
<span class="i0">'Mutta ah! ma valan tein,<br /></span>
<span class="i0">Sua en koskaan taittaaksein.<br /></span>
<span class="i0">Vala tuo on nuoren hukka:<br /></span>
<span class="i0">Nuoren poimittava kukka.'<br /></span>
<span class="i0">Syntisekskö sanot mun,<br /></span>
<span class="i0">Jos sun tähtes hairahdun?<br /></span>
<span class="i0">Zeus sun tähtes vannois vainen,<br /></span>
<span class="i0">Ett' on Juno mustalainen;<br /></span>
<span class="i0">Valtansa hän vaihtais pois,<br /></span>
<span class="i0">Jos vain lempes voittaa vois."<br /></span>
</div></div>

<p>
Tuon lähetän, ja vielä monta, monta,<br />
Joiss' ikävääni lausun suunnatonta.<br />
Jos Longaville, Biron ja kuningas<br />
Myös lemmess' oisi! Esimerkki, kas,<br />
Petoksen tahrasta mun puhdistaisi:<br />
Ei houkkain joukoss' yhtä huomattaisi.<br />
<br />
LONGAVILLE (astuu esiin).<br />
Dumaine, sun lempes armoton on vasta,<br />
Kun lemmentuskiis etsit osakasta.<br />
Sa kalpenet, mut punastuisin minä,<br />
Jos joutuisin noin ansaan kuin nyt sinä.<br />
<br />
KUNINGAS (astuu esiin).<br />
Punastu vain! Syyss' olet yksin verroin,<br />
Ja herjatessas herja kaksin kerroin.<br />
Mariaa etkö lemmi? Eikö sille<br />
Runoja koskaan tehnyt Longaville?<br />
Povelleen koskaan ristiin käsiään<br />
Ei pannut, vaimentaakseen sydäntään?<br />
Ma tuonne pensaikkoon kun piilouduin,<br />
Näin teidät, puolestanne punastuin;<br />
Näin ilveenne ja kuulin runon pauhun,<br />
Himonne näin ja huokaustenne sauhun.<br />
"Ah!" sanoi toinen, kehui silmäin tulta;<br />
"Zeus!" sanoi toinen, kiitti hiusten kultaa.<br />
<span style="margin-left: 2em;">(Longavillelle.)</span><br />
Sa pattovalall' aioit taivaan ostaa.<br />
<span style="margin-left: 2em;">(Dumainelle.)</span><br />
Ja sinä Zeunkin petturiksi nostaa.<br />
Biron mit' arvellee, kun kuulla saa,<br />
Ett' oli valanne vain joutavaa?<br />
Kuink' ilkkuukaan ja ivaa salamoi!<br />
Ja kuinka nauraa, hyppii, ilakoi!<br />
En, vaikka mailman saisin, enpä soisi<br />
Ett' yllättää näin minua hän voisi.<br />
<br />
BIRON.<br />
Siis heti ruoskin tekopyhän juonet.<br />
<span style="margin-left: 2em;">(Astuu alas puusta.)</span><br />
Ah, valtiaani, mulle anteeks suonet.<br />
Hyväinen! Miksi lemmest' ahdistat<br />
Maan matoja, kun itse rakastat?<br />
Ei silmäs vaunu, ei! Sen kyynelissä<br />
Erästä prinsessaa ei näkyvissä!<br />
Et rikkonut sa vannomaasi valaa!<br />
Hyi, runot vain on riimisepän alaa!<br />
Sua eikö hävetä? Teill' eikö kellään<br />
Häpyä, näin kun teitä yllätellään?<br />
Te näätte toisissanne raiskan, te,<br />
Mut minä teissä huomaan malkanne.<br />
Mit' ilvettä ma näin ja hullutusta<br />
Ja tuskaa, huolta, voihkaa, huokausta!<br />
Tuoll' istuin tyynnä levossa, ja kas,<br />
Jo muuttuu sääskeks itse kuningas,<br />
Suur' Hercules se hyrrää kierittää,<br />
Salomo viisas polskaa vierettää<br />
Ja Nestor nakkaa piippaa poikain kanssa<br />
Ja synkkä Timon nauraa tosissansa!<br />
Miss' istuu tuskas? sano, Dumaine hyvä;<br />
Ja missä, Longaville, sun vaivas syvä?<br />
Ja kuninkaani? Sydämmessä, haa! &mdash;<br />
Häälientä, hei!<br />
<br />
KUNINGAS.<br />
<span style="margin-left: 8em;">Jo karvaaks pila saa.</span><br />
Sin' olet salaa yllättänyt meitä.<br />
<br />
BIRON.<br />
Te yllätitte mun, en minä teitä.<br />
Olen kunnon mies; ma synnin tekisin,<br />
Jos pyhän valani ma rikkoisin.<br />
Min' olen yllätetty, teidänlaiseen<br />
Kun seuraan yhdyin perin horjuvaiseen.<br />
Runoja teinkö minä? Huokailinko<br />
Ma Riika piikaa? Aikaa kulutinko<br />
Koruun ja loruun? Ylistinkö myötä<br />
Näköä, otsaa, silmää, rintaa, vyötä,<br />
Tai kättä, jalkaa, säärtä, päkiätä,<br />
Suuta ja muuta? &mdash; (Aikoo mennä.)<br />
<br />
KUNINGAS.<br />
<span style="margin-left: 9.5em;">Seis, seis! Mikä hätä?</span><br />
Ken pakoon juoksee? Kunnon mies vai varas?<br />
<br />
BIRON.<br />
Paeta lempeä on teko paras.<br />
<br />
<span style="margin-left: 2em;">(Jaquenetta ja Kallo tulevat.)</span><br />
<br />
JAQUENETTE.<br />
Kiesauta kuningasta!<br />
<br />
KUNINGAS.<br />
<span style="margin-left: 10.5em;">Mik' on tuo kapine?</span><br />
<br />
KALLO.<br />
Vain kapinaa.<br />
<br />
KUNINGAS.<br />
Vai kapinaa! No mitä tähtää se?<br />
<br />
KALLO.<br />
Ei mitään, herra.<br />
<br />
KUNINGAS.<br />
<span style="margin-left: 9em;">No, jos se on mitään tähtäämättä,</span><br />
Niin pois voit kapinoines sa mennä suoraa kättä.<br />
<br />
JAQUENETTE.<br />
Ma pyydän, hyvä herra, tää kirja lukekaa:<br />
Kirkherra sitä epäili, se lienee kapinaa.<br />
<br />
KUNINGAS.<br />
Biron, se lue läpi.<br />
<span style="margin-left: 2em;">(Biron lukee kirjeen.)</span><br />
<span style="margin-left: 10em;">Mut keltä sinä sait sen?</span><br />
<br />
JAQUENETTE.<br />
He, tuolta Kallolta.<br />
<br />
KUNINGAS.<br />
<span style="margin-left: 10.5em;">Ja keltä sinä sait sen?</span><br />
<br />
KALLO.<br />
Dun Adramadiolta, Dun Adramadiolta.<br />
<br />
<span style="margin-left: 2em;">(Biron repii kirjeen palasiksi.)</span><br />
<br />
KUNINGAS.<br />
Mik' on sun? Rikki revit sen? Näit vaaralliseks kait sen?<br />
<br />
BIRON.<br />
Vain turhaa, herra, joutavaa! Pois heittäkäätte pelko.<br />
<br />
LONGAVILLE.<br />
Kas, kuink' on kiihkeissään hän! Tuosta täytyy ottaa selko.<br />
<br />
DUMAINE (noukkii palaset maasta).<br />
Bironin on se käsialaa; tuoss' on nimi alla.<br />
<br />
BIRON (Kallolle).<br />
Äpärä sinä, pöllöpää, mun häpäisetkö vallan? &mdash;<br />
Niin, tunnustan sen, syypää olen, syypää.<br />
<br />
KUNINGAS.<br />
<span style="margin-left: 21em;">Näänkö unta?</span><br />
<br />
BIRON.<br />
Kun kolmeen narriin neljäs yhtyy, täys on ruokakunta.<br />
Te kuningas, ja minä, ja tuo, ja tuokin tuolla,<br />
Olemme lemmenvarkaita, ja meidän täytyy kuolla.<br />
Ma lisää kerron, mut ei nuo saa silloin olla lässä.<br />
<br />
DUMAINE.<br />
Nyt tasaluvuss' ollaan.<br />
<br />
BIRON.<br />
<span style="margin-left: 12em;">Niin, meit' on neljä tässä. &mdash;</span><br />
No, eikö kyyhkyt mene?<br />
<br />
KUNINGAS.<br />
<span style="margin-left: 11.5em;">Pois, moukat, lähtekää!</span><br />
<br />
KALLO.<br />
Pois kunnon väki ajetaan, ja konnat tänne jää.<br />
<br />
<span style="margin-left: 2em;">(Kallo ja Jaquenetta menevät.)</span><br />
<br />
BIRON.<br />
Nyt, rakastajat rakkaat, syleilyyn!<br />
Liha ja veri kaiken kantaa syyn.<br />
Merell' on luode, vuoksi; taivas muuttuu,<br />
Ja vanhaan sääntöön veri nuori suuttuu.<br />
On jokaisella luonnossansa määrä,<br />
Siis meidän täytyi tehdä vala väärä.<br />
<br />
KUNINGAS.<br />
Tuo kirje sunko lempes oli luomaa?<br />
<br />
BIRON.<br />
Kysyykin! Ken vain Rosaliinan huomaa,<br />
Se niinkuin raaka villi Indianmaan,<br />
Kun kirkkaan idän portit aukeneepi,<br />
Pää kumarassa, huikauksissaan,<br />
Syleillen halpaa maata suuteleepi.<br />
Ken röyhkän kotkankatseen rohkeneis<br />
Sen tytön taivaalliseen otsaan luoda<br />
Ja ei sen kirkkaudesta huikeneis?<br />
<br />
KUNINGAS.<br />
Kas vain tuot' intoa ja kiihkaa tuota!<br />
Mun armaani on heljä kuu, mut sun<br />
Se tuskin näkyvä on tähtiräivä.<br />
<br />
BIRON.<br />
Siis min' en minä, ei nää silmät mun.<br />
Mun armaani jos häipyy, yöks käy päivä.<br />
Suloista valituimmat kerääntyy<br />
Kuin kukkakauppaan hänen poskillensa,<br />
Siin' eri arvot yhdeks yhdistyy<br />
Ja itse moite vait on moitteinensa.<br />
Kaikk' ota puhetaidon kauneudet, &mdash;<br />
Rusetta turhaa! Hän ei kaipaa noita;<br />
Kehua sopii kauppatavaroita;<br />
Vain rumennust' on vajaat kiitokset.<br />
Erakko kurttu, sadan talven mies,<br />
Siloittuu hänen katseestaan ja suortuu,<br />
Pois putoo hartioilta iän ies,<br />
Ja kehtolapseks sauvaniekka nuortuu.<br />
Oi, maailmaan, hän aurinkona paistaa!<br />
<br />
KUNINGAS.<br />
Kuin musta puu on armaas, toden totta.<br />
<br />
BIRON.<br />
Kuin musta puuko? Puuta jumalaista!<br />
Jos siit' ois puusta vaimo, kelpais ottaa.<br />
Tääll' onko kirjaa? Vala lukekaa;<br />
Ma vannon: kauneus ei kauneutta,<br />
Tuon silmästä jos kauneuttaan ei saa.<br />
Tuo mustuus suloisint' on suloutta.<br />
<br />
KUNINGAS.<br />
Ihmettä! Musta vankilan on pinta,<br />
Yön hipiä ja airut helvetin,<br />
Mut taivaan otsa kauneutt ihaninta.<br />
<br />
BIRON.<br />
Piru se kiusaa valoss' enkelin.<br />
On armaan kulmat mustat murheissaan<br />
Siit', että punaus ja tekotukka<br />
On monen pojan viettelys ja hukka;<br />
Siks kauneus hänessä on mustissaan.<br />
Hän ajan muodin kääntää tavoilleen:<br />
Jo nyt on luonnon väri punausta,<br />
Ja puna, välttääksensä parjausta,<br />
Itsensä mustaa hänen mielikseen.<br />
<br />
DUMAINE.<br />
No, siks se nuohoojakin musta on.<br />
<br />
LONGAVILLE.<br />
Ja kolarikin kiiltää niinkuin piki.<br />
<br />
KUNINGAS.<br />
Siks ihollansa kerskaa neekeriki.<br />
<br />
DUMAINE.<br />
Nyt loistaa yö, on soihtu tarpeeton.<br />
<br />
BIRON.<br />
Nuo teidän neidot sadetta ei kestä:<br />
Varovat, että maali viruis pois.<br />
<br />
KUNINGAS.<br />
Sun neittäs sietäis satehessa pestä:<br />
Monikin likasilmä kauniimp' ois.<br />
<br />
BIRON.<br />
Ma kauniiks häntä kehun tuomiopäivään.<br />
<br />
KUNINGAS.<br />
Piru silloin vähemmän sua säikyttää.<br />
<br />
DUMAINE.<br />
Noin voikin rakastua moiseen räivään!<br />
<br />
LONGAVILLE.<br />
On yhtä helttusi ja saapas tää.<br />
<br />
<span style="margin-left: 2em;">(Näyttää kenkäänsä.)</span><br />
<br />
BIRON.<br />
Jos katukiviä sun silmäs oisi,<br />
Hän liian siro niit' ois polkemaan.<br />
<br />
DUMAINE.<br />
Hyi, hitto! Silloin katu nähdä voisi,<br />
Mit' ei voi muuten silmä konsanaan.<br />
<br />
KUNINGAS.<br />
Siis lemmimmekö kaikki todellaki?<br />
<br />
BIRON.<br />
Niin, kaikki ollaan valapattureita.<br />
<br />
KUNINGAS.<br />
Todista, Biron, ettei rikkureita<br />
Täss' olla, ett' on pyhä lemmen laki.<br />
<br />
DUMAINE.<br />
Niin kyllä, täytyy pahaa liehistellä.<br />
<br />
LONGAVILLE.<br />
Oo, jokin keino, kuje verraton,<br />
Mill' oisi perkelettä silitellä!<br />
<br />
DUMAINE.<br />
Valarikon rasvaa!<br />
<br />
BIRON.<br />
<span style="margin-left: 9em;">Sitä tarvis on. &mdash;</span><br />
No, kuulkaa siis, te lemmen miekkamiehet!<br />
Muistelkaa mitä ensin vannoitte:<br />
Lukea, paastota, ei naista nähdä, &mdash;<br />
Se nuoruuden on majesteetin pilkkaa.<br />
Te paastota! Teill' liian nuor' on vatsa,<br />
Ja kieltäymys se siittää tauteja:<br />
Ja opille kun valan teitte, herrat,<br />
Niin kukin teistä kirjat vannoi pois.<br />
Haaveilla, miettiäkö aina voitte?<br />
Te, kuningas, ja sinäkin, ja sinä,<br />
Kuink' oisitte te löynneet tiedon aarteet,<br />
Jos kauniit' ei ois naisen kasvoja?<br />
Naissilmistä ma tämän opin sain:<br />
Ne on se opinahjo ja se kirja,<br />
Jost' ammensi Prometheus tulensa.<br />
Tuo kirjain tonkiminen kahlehtii<br />
Niin verisuoniin virkut elonhenget,<br />
Kuin ponnistus ja alituinen liike<br />
Lamauttaa matkamiehen jännevoiman.<br />
Kun naista näkemästä kieltäydyitte,<br />
Niin silmän käytön pois te kielsitte,<br />
Ja opin myös, jok' oli valan aihe.<br />
Maailmass' onko kirjaa, joka niin<br />
Opettaa kauneutta kuin naisen silmä?<br />
Niin, oppi vain on jokin lisä meissä,<br />
Ja oppimme on siellä, missä me;<br />
Siis naisen silmiss' itsesi jos näet,<br />
Niin näet kaiken oppisikin niissä.<br />
Oo, valan teimme opiskella, herrat,<br />
Ja sillä kirjat pois me vannoimme.<br />
Te, kuningas, ja sinäkin, ja sinä,<br />
Teist' irti saisko lyijynraskas miete<br />
Niin hehkuvia runosäkeitä<br />
Kuin kauniin opettajan sulosilmä?<br />
Muu oppi innotonna aivoiss' istuu,<br />
Työjuhdillensa kuiville se tuskin<br />
Isosta vaivast' elintarpeet suo;<br />
Mut lempi, naisen silmäst' opittuna,<br />
Ei elä yksin aivoin kammitsoissa,<br />
Vaan elementtein voimalla se kiertää<br />
Kuin aatos nopeasti joka tarmon<br />
Ja panee joka tarmoon kaksoistarmon,<br />
Lisäten näin sen tehoa ja tointa.<br />
Siit' aimo terävyyden silmä saa;<br />
Kotkankin näön sokaa lemmen katse;<br />
Pieninkin ääni lemmen korvaan soi,<br />
Miss' urkkivan on varkaan kuulo tylsä;<br />
Arempi, hienompi on lemmen tunto<br />
Kuin herkät sarvet etanan; ja maireemp'<br />
On maisti lemmellä kuin Bacchuksella.<br />
Sisultaan lempi on kuin Hercules,<br />
Ain' ylös Hesperidein puihin kiipee;<br />
Kuin Sfinxi viekas, sulosointuinen<br />
Kuin kannel, Phoiboon hiuksin kielitetty.<br />
Kun lempi haastaa, jumaltenkin kuoro<br />
Nukuttaa taivaan unilauluillaan.<br />
Ei tohdi runoniekka kynään käydä,<br />
Jos sit' ei kasta lemmen huokauksiin;<br />
Mut silloin villin korvaa runo hurmoo<br />
Ja tyranniinkin hellyytt' istuttaa.<br />
Naissilmistä mä tämän opin sain:<br />
Niiss' yhä Prometheuksen tuli säihkyy.<br />
Ne on se kirja, opinahjo, koulu,<br />
Mi koko mailmaa ohjaa, tukee, neuvoo;<br />
Ei ilman niitä mitään kelpaavaa.<br />
Pois naiset vannoa on narrin työtä,<br />
Ja narrin työt' on pitää moinen vala.<br />
Viisauden tähden &mdash; jok' on kaikkein mieleen<br />
Ja lemmen tähden &mdash; jonk' on mieleen kaikki<br />
Ja miehen tähden &mdash; jost' on naisen synty &mdash;<br />
Ja naisen tähden &mdash; jost' on miehen alku &mdash;<br />
Pois valat, jotta saamme itsemme!<br />
Valaamme muuten itse hukkaannumme.<br />
On hurskastakin moinen valan rikko,<br />
Täss' itse laupeus kun täyttää lain;<br />
Ja mik' on ero laupeuden ja lemmen?<br />
<br />
KUNINGAS.<br />
Siis, pyhä Amor! Taistoon, soturit!<br />
<br />
BIRON.<br />
Esille pamput! Hyökkäys päälle, herrat!<br />
Hei, hopsan, kumoon kaikki! Mutta neuvon,<br />
Ett' olkaa taistelussa selin päivään.<br />
<br />
LONGAVILLE.<br />
Vakaasti puhukaamme, ilkkumatta:<br />
Siis noita ranskakkoja kosimme?<br />
<br />
KUNINGAS.<br />
Niin, ja ne saamme myös. Siis miettikäämme<br />
Huvia heille heidän teltoissaan.<br />
<br />
BIRON.<br />
Mut puistost' ensin tänne tuomme heidät,<br />
Ja palatessa kukin armastaan<br />
Kädestä viepi. Iltapuolla sitte<br />
Jotakin kummaa ratoks keksimme,<br />
Niin sopivaa kuin lyhyt aika myöntää.<br />
Ilot, hypyt, naamiaiset toimitamme,<br />
Näin kylväin Lemmen tielle kukkiamme.<br />
<br />
KUNINGAS.<br />
Pois! Käyttäkäämme mitä aikaa jää;<br />
Ei aikaa nyt saa turhaan menettää.<br />
<br />
BIRON.<br />
Ken kylvää lustett', ei saa viljaa niittää;<br />
Tasaista uraans' oikeus kulkee vaan.<br />
Lepakot vaimoiks rikkureille riittää;<br />
Parempaa kuparill' ei saadakaan.<br />
<br />
<span style="margin-left: 2em;">(Menevät.)</span><br />
</p>



<p class="p4" />
<h2>VIIDES NÄYTÖS.</h2>


<h3>Ensimmäinen kohtaus.</h3>

<p>
<span style="margin-left: 2em;">Toinen kulma samaa puistoa.</span><br />
<span style="margin-left: 2em;">(Holofernes, Nathanael ja Pöllö tulevat.)</span><br />
</p>

<p>HOLOFERNES.
<i>Satis qvod sufficit</i>.</p>

<p>NATHANAEL.
Kiitän jumalaa teistä, herra. Teidän pöytäpakinanne olivat teräviä ja
sisältörikkaita; huvittavia, olematta naurettavia, älykkäitä, olematta
teeskenneltyjä, rohkeita, olematta omahyväisiä, uutukaisia, olematta
siltä vääräoppisia. Keskustelin tänä <i>quondam</i> päivänä erään
kuninkaan seuralaisen kanssa, jonka arvo, nimi eli nimitys on Don
Adriano de Armado.</p>

<p>HOLOFERNES.
<i>Novi hominem tamqvam te</i>. Hänen huumorinsa on lennokas,
puhetapa peremptorinen, kieli lipeä, silmä kunnianhimoinen, käynti
majesteetillinen ja koko yleiskäytös turhamainen, naurettava ja pöyhkeä.
Hän on liian keimeä, liian konstaileva, liian teeskennelty, liian
eriskummainen, ikäänkuin liian ulkomaalaistunut, jos niin saan sanoa.</p>

<p>NATHANAEL.
Sangen erinomainen ja valittu <i>epitetum</i>.</p>

<p>
<span style="margin-left: 2em;">(Ottaa esiin muistikirjansa.)</span><br />
</p>

<p>HOLOFERNES.
Hän venytteleepi puheliaisuutensa rihmaa hienommaksi kuin hänen
todistelunsa säie sallii. Minä inhoan tuollaisia fanaattisia fantasmeja,
tuollaisia epäseurallisia, turhantarkkoja apinoita, tuollaisia
oikeinkirjoituksen rääkkääjiä, jotka sanovat "nuo", kun pitäisi sanoa
"nuot"; "ne", kun pitäisi ääntää "net" &mdash; n, e, t, eikä n, e; jotka
tavaavat "selän", eikä "seljän"; "lukia" <i>sine</i> j, eikä "lukija"
<i>cum</i> j; "punainen" on "punanen", "haaksi" <i>vocatur</i> "haahti",
"taakse" <i>abbreviatur</i> "taa". Semmoinen on inhoittavaa &mdash; tai
niinkuin hän sanoisi: inhottavaa &mdash; siitä sukeltaa esiin <i>insania &mdash;
ne intelligis; domine</i>? &mdash; mielettömyys, hupsuus.</p>

<p>NATHANAEL.
<i>Laus deo, bone intelligo</i>.</p>

<p>HOLOFERNES.
<i>Bone? bone</i>, kun pitäisi olla <i>bene</i>. Priscianukselle pieni
korvapuusti! Olkoon menneeksi!</p>

<p>
<span style="margin-left: 2em;">(Armado, Tiisa ja Kallo tulevat.)</span><br />
</p>

<p>NATHANAEL.
<i>Videsne, quis venit</i>?</p>

<p>HOLOFERNES.
<i>Video et gaudeo</i>.</p>

<p>ARMADO (Tiisalle).
Spoika!</p>

<p>HOLOFERNES.
<i>Qvare</i> spoika, eikä poika?</p>

<p>ARMADO.
Rauhan miehet, tervehdykseni!</p>

<p>HOLOFERNES.
Sotaisa herra, <i>salutationem</i>!</p>

<p>TIISA (syrjään Kallolle).
He ovat olleet suurissa kielipidoissa ja sieltä varastaneet rippeet.</p>

<p>KALLO.
Oo, he ovat jo kauan eläneet sanojen sekalatkulla. Ihmettelen, että
herrasi ei jo ole sinua niellyt sanan verosta, sillä ethän ole kiireestä
kantapäähän niinkään pitkä kuin <i>honorificabilitudinitatibus</i>;
helpompi on nielaista sinut kuin lökari-rusina.</p>

<p>TIISA.
Vait! Jyrinä alkaa.</p>

<p>ARMADO (Holoferneelle).
Monsieur, tehän olette kirjanoppinut?</p>

<p>TIISA.
On oikein, hän opettaa pojille aapiskirjaa. &mdash; Mitä on a, b, takaperin
luettuna, sarvet päällä?</p>

<p>HOLOFERNES.
Bä, <i>pueritia</i>, sarvijaakko.</p>

<p>TIISA.
Bä, tyhmä pässi, sarviniekka. &mdash; Kuulette, että hän on oppinut.</p>

<p>HOLOFERNES.
<i>Qvis, qvis</i>, sinä kerake?</p>

<p>TIISA.
Yhdestoista kerakkeista, jos te ne luettelette järjestyksessä, taikka
kuudes, jos naikkonne sen tekee.</p>

<p>HOLOFERNES.
Kyllä minä: dee, hoo, jii, koo, ällä, ämmä...</p>

<p>TIISA.
On lammas. Jahka minä jatkan: ännä, pee, ärrä, ässä, tee; nyt te olette
lammas.</p>

<p>ARMADO.
No, kautta <i>Mediterraneum'in</i> suolaisen laineen, sepä sievä isku,
sukkela älyn pisto! Puksis, muksis, pau ja pilkkaan! Sillä sutkalla
oli sarvet.</p>

<p>TIISA.
Ja jos lapsukainen ne panee vanhan miehen päähän, niin tulee siitä
sarvipää.</p>

<p>HOLOFERNES.
Mikä tarkoitus? Mikä tarkoitus?</p>

<p>TIISA.
Sarvet.</p>

<p>HOLOFERNES.
Sinä väittelet kuin <i>infantia</i>. Mene hyrrääsi hyräyttämään!</p>

<p>TIISA.
Jos annatte sarvenne hyrräksi, niin kyllä minä hyräyttelen teidän
häpeäänne <i>circum circa</i>. Hyrrä aisankannattajan sarvista!</p>

<p>KALLO.
Vaikk'ei olisi minulla muuta maailmassa kuin penni, niin antaisin senkin
sinulle, että saisit ostaa piparkakkuja. Varrohan, tässä on sama
honorarjumi, jonka sain herraltasi, sinä älyn penninkukkaro, sinä
sukkeluuden kyyhkynmuna. Oi, jos taivaan armosta olisit vaikka vain
äpärä-poikani! Minkä onnellisen isän minusta tekisit! Sinä osasit
<i>ad unkaan</i>, naulan päähän, niinkuin sanotaan.</p>

<p>HOLOFERNES.
Oo, tuo haiskahtaa lampaan latinalle: unkaan <i>pro unguem</i>!</p>

<p>ARMADO.
Taitomies, <i>praeambula</i>; me pysymme erillämme barbaareista, me.
Tehän se opetatte nuorisoa köyhäinkoulussa tuolla, missä tuo vuori
näkyy.</p>

<p>HOLOFERNES.
Tai <i>mons</i>, vaara.</p>

<p>ARMADO.
Niinkuin suosiollisesti suvaitsette, vuoren asemesta.</p>

<p>HOLOFERNES.
Sen teen, <i>sans question</i>.</p>

<p>ARMADO.
Herra, kuninkaan suosiollisin mielihalu ja taipumus on onnitella
prinsessaa hänen paviljongissaan tämän päivän takapäässä eli, niinkuin
raaka rahvas sanoisi, iltapuolella.</p>

<p>HOLOFERNES.
Päivän takapää, jaloarvoisin herra, on sopiva, soinnullinen ja tarkka
vastine iltapuolelle; se sana on hyvin keksitty, valikoitu, ihana ja
sopiva, sen vakuutan, hyvä herra, vakuutan.</p>

<p>ARMADO.
Herra, kuningas on jalo ylimys ja minun uskottuni, sen vakuutan,
todellinen ystäväni. Mitä meidän keskemme likeistä tapahtuu, se sikseen;
&mdash; pyydän, ei mitään kohteliaisuuksia! &mdash; pyydän, lakki päähän! &mdash; ja
muiden painavien ja sangen vakavaluontoisten asiain yhteydessä, jotka
todellakin ovat sangen suuripainoisia &mdash; mutta se sikseen! &mdash; minun,
näet, täytyy sinulle kertoa, että hänen armonsa suvaitsee &mdash; maa ja
taivas! &mdash; joskus nojata minun halpaan olkapäähäni ja kuninkaallisella
sormellansa, näin, pidellä minun ulostumiani, näitä minun <i>moustaches</i>;
mutta, armas ystävä, se sikseen! Maa ja taivas! en nyt mitään
tarinoita latele. Hänen korkeutensa suvaitsee vissillä erikoisilla
kunnianosoituksilla onnellistuttaa minua, Armadoa, soturia, paljon
kulkenutta miestä, joka on maailmaa nähnyt; mutta se sikseen! &mdash; Kaiken
kaikkikaikkeus on se, &mdash; mutta, pyydän, hyvä ystävä, vaiti siitä, &mdash;
että kuningas soisi, että tarjoisin prinsessalle, sille sulokyyhkyselle,
jotakin hupaista näyttelyä, tai näyttökuvausta, tai naamiaisia, tai
ilveilyä, tai ilotulitusta. Hyvin tietäen, että herra pastori ja teidän
oma arvoisa persoonanne ovat verrattomia tällaisiin <i>eruptio'ihin</i> ja
äkillisiin ilonpurkauksiin, niin sanoakseni, olen tämän saattanut teidän
tietoonne siinä mielessä, että pyytäisin teidän avustustanne.</p>

<p>HOLOFERNES.
Hyvä herra, teidän tulee esittää hänelle ne yhdeksän sankaria.<a name="FNanchor_14" id="FNanchor_14"></a><a href="#Footnote_14" class="fnanchor">[14]</a> &mdash;
Pastori Nathanael, asian koskien jotakin ajan vietellystä, jotakin
näytteille panemista tämän päivän takapäässä, joka on toimitettava
meidän avullamme &mdash; kuninkaan käskystä ja tämän uljaan, kuulun ja
oppineen herran &mdash; prinsessan nähden &mdash; niin sanon, ettei mikään ole
niin sopiva esitettäväksi kuin ne yhdeksän sankaria.</p>

<p>NATHANAEL.
Mistä löydätte miehiä kyllin arvokkaita niitä esittämään?</p>

<p>HOLOFERNES.
Te itse olette Josua; minä tai tämä urhoollinen ylimys tässä, Judas
Maccabaeus; tämä paimen &mdash; suurien jäseniensä eli raajojensa vuoksi &mdash;
saa olla Pompejus suuri; kantapoika, Hercules.</p>

<p>ARMADO.
Anteeksi, hyvä herra, erehdytte; hänessä ei ole tarpeeksi kokoa tämän
sankarin peukaloksikaan; hän ei ole edes niin paksu kuin hänen nuijansa
pää.</p>

<p>HOLOFERNES.
Saanko minä pyytää puheenvuoroa? Hän saa esittää Herculesta
nappapoikana; hänen sisälle- ja uloskäymisensä tulee olemaan käärmeen
kuristaminen; minä sepitän apologian sitä tarkoitusta varten.</p>

<p>TIISA.
Mikä erinomainen ajatus! Niin että jos joku kuulijoista sähisee, niin
voitte te huutaa: "Oikein, Hercules, nyt sinä kuristat käärmeen!" Se on
keino, millä saa pahan hyväksi; mutta vain aniharvat ovat hyvät sitä
tekemään.</p>

<p>ARMADO.
Entä ne muut sankarit?</p>

<p>HOLOFERNES.
Minä itse näyttelen kolmea.</p>

<p>TIISA.
Kolmesti urhoollinen mies!</p>

<p>ARMADO.
Saanko sanoa teille yhden asian?</p>

<p>HOLOFERNES.
Me kuuntelemme.</p>

<p>ARMADO.
Jos ei tämä käy laatuun, pitää meillä olla joku ilveily varalla. Pyydän,
tulkaa.</p>

<p>HOLOFERNES.
<i>Via!</i> &mdash; Pöllö-kaima, sinä et ole puhunut sanaakaan koko aikana.</p>

<p>PÖLLÖ.
Enkä liioin sanaakaan ymmärtänyt.</p>

<p>HOLOFERNES.
<i>Alons!</i> Sinua pitää meidän käyttää.</p>

<p>
PÖLLÖ.<br />
Ma tanssiakin kyllä voin, tai rumpuakin lyödä,<br />
Ja siten antaa sankareille vähän hyppytyötä.<br />
<br />
HOLOFERNES.<br />
Sa pöllömäinen, kunnon Pöllö, tule leikkiin myötä!<br />
<br />
<span style="margin-left: 2em;">(Menevät.)</span><br />
</p>


<h3>Toinen kohtaus.</h3>

<p>
<span style="margin-left: 2em;">Prinsessan teltan edusta.</span><br />
<span style="margin-left: 2em;">(Prinsessa, Katariina, Rosaliina ja Maria tulevat.)</span><br />
<br />
PRINSESSA.<br />
Viel' ennen lähtöämme pohatumme,<br />
Näin runsaasti jos saamme lahjoja:<br />
Timanttivaruksiss' on ihan neito! &mdash;<br />
Kas, mitä kuninkaan soi lempi mulle.<br />
<br />
ROSALIINA.<br />
Muut' eikö tullut lahjan kera, armo?<br />
<br />
PRINSESSA.<br />
Muut' eikö? Kyllä, lemmenrunoja<br />
Niin paljon kuin voi paper'arkkiin ahtaa:<br />
Molemmat sivut täynnä, reunat, kaikki;<br />
Cupidon nimeen vaha ihan tarttuu.<br />
<br />
ROSALIINA.<br />
No, näin se pikku jumalainen varttuu;<br />
Tuhannet vuodet onkin ollut lapsi.<br />
<br />
KATARIINA.<br />
Ja lisäks häijy ilki-veitikka.<br />
<br />
ROSALIINA.<br />
Sa hänt' et kärsi, siskosi kun ampui.<br />
<br />
KATARIINA.<br />
Niin hänestä hän synkän teki, raskaan;<br />
Hän kuoli pois. Jos oisi kevyt ollut,<br />
Elävä, virma, iloinen kuin sinä,<br />
Ois isoäitinä hän voinut kuolla.<br />
Sa voit sen: kevyt sydän elää kauan.<br />
<br />
ROSALIINA.<br />
Pimeä puhees on, se valaise.<br />
<br />
KATARIINA.<br />
Pimeä pinta keveästi syttyy.<br />
<br />
ROSALIINA.<br />
Enemmän valkeata pimeyteen!<br />
<br />
KATARIINA.<br />
Jos valkeata korjaan, voi se polttaa;<br />
Siis pimeäksi jääköön puheeni.<br />
<br />
ROSALIINA.<br />
Sa minkä teet, sen pimeässä teet.<br />
<br />
KATARIINA.<br />
Mut sinä aina valkealla liehut.<br />
<br />
ROSALIINA.<br />
Jos liehun, en niin raskas lie kuin sinä.<br />
<br />
KATARIINA.<br />
Minäkö raskas? Huonoks minut arvot.<br />
<br />
ROSALIINA.<br />
Niin, arvottomassa ei arvomista.<br />
<br />
PRINSESSA.<br />
Oi, somat heitot, sievät älyn iskut! &mdash;<br />
On, Rosaliina, lahja sullakin:<br />
Mitä ja keltä?<br />
<br />
ROSALIINA.<br />
<span style="margin-left: 7.5em;">Jospa sanoisin!</span><br />
Niin kauniit kasvot jos mull' ois kuin teillä,<br />
Ois yhtä kallis lahjakin. Kas tässä:<br />
Runoja myöskin, kiitos vain Bironin.<br />
On mitta hyvä; jos ois samoin määrä,<br />
Niin mailman kauniin jumalatar oisin.<br />
Mua sataantuhanteen hän kaunoon vertaa;<br />
Hän kuvanikin maalaa kirjeessään.<br />
<br />
PRINSESSA.<br />
Se onko näköisesi?<br />
<br />
ROSALIINA.<br />
On kyllä pränttiin nähden, vaikk' ei kehuun.<br />
<br />
PRINSESSA.<br />
Soma kuin kirjamuste; hyvä, hyvä!<br />
<br />
KATARIINA.<br />
Soma kuin kaavakirjan iso B.<a name="FNanchor_15" id="FNanchor_15"></a><a href="#Footnote_15" class="fnanchor">[15]</a><br />
<br />
ROSALIINA.<br />
Varo sivellintä! Sua sutaisen,<br />
Sunnuntaikirjain kullanpunainen!<br />
Oo, kuink' on O'ta täynnä sulla posket!<br />
<br />
PRINSESSA.<br />
Vait, tyttöseni! Rokonarpiin kosket.<br />
Mut mitä Dumaine sulle lahjaks kantoi?<br />
<br />
KATARIINA.<br />
Tuon hansikkaan.<br />
<br />
PRINSESSA.<br />
<span style="margin-left: 8.5em;">Kai parinkin hän antoi?</span><br />
<br />
KATARIINA.<br />
Kyll', armo hyvä; lisäks tuhansia<br />
Säkeitä lemmenkiihkaa uhkuvia:<br />
Vain valhetta ja ylistystä väärää,<br />
Typerää patustyötä ilman määrää.<br />
<br />
MARIA.<br />
Tuon mulle Longaville ja vitjat nää<br />
Ja virstaa pitkän kirjeen lähettää.<br />
<br />
PRINSESSA.<br />
Sen uskon. Kirje lyhemp' olla voisi,<br />
Mut pidemmiks kai tyttö vitjat soisi.<br />
<br />
MARIA.<br />
Tai mull' ett' aina kaksi kättä oisi.<a name="FNanchor_16" id="FNanchor_16"></a><a href="#Footnote_16" class="fnanchor">[16]</a><br />
<br />
PRINSESSA.<br />
Näin viisaat tytöt kosijoitaan järsii.<br />
<br />
ROSALIINA.<br />
Ja narrit nuo kun moista pilkkaa kärsii!<br />
Bironille ma vielä tahdon näyttää.<br />
Oi, viikonkin jos saisin häntä käyttää!<br />
Madella sais hän, orjan toimet täyttää.<br />
Kipata, juosta, pitää silmäll' aikaa,<br />
Runoillaan tehdä palkatonta taikaa,<br />
Ja häntää lierutella mielissään,<br />
Vaikk' ilkun aineena ois yhtenään.<br />
Kuin äkäpussi häntä ahdistaisin,<br />
Hänestä kunnes nöyrän narrin saisin.<br />
<br />
PRINSESSA.<br />
Kun viisas tulee narriksi, niin riittää<br />
Sit' ivata. Kun hupsuutt oppi siittää,<br />
Vaikk' oppi kuinka koreaks sen pukee.<br />
Niin oppinut vain hupsu siitä sukee.<br />
<br />
ROSALIINA.<br />
Vähemmin nuorukaisen veri kiehuu,<br />
Kuin vakaan miehen, jossa himot riehuu.<br />
<br />
MARIA.<br />
Ei hupsun hupsuus niin lie tuntuvaa,<br />
Kuin viisaan, jota rakkaus hupsuttaa:<br />
Älynsä kaikki voimat siihen käyttää,<br />
Ett' älykkäältä voisi hupsuus näyttää.<br />
<br />
<span style="margin-left: 2em;">(Boyet tulet.)</span><br />
<br />
PRINSESSA.<br />
Kas vain, Boyet! Ja nauravana suu.<br />
<br />
BOYET.<br />
Oo, sydämmeni nauruun pakahtuu!<br />
<br />
PRINSESSA.<br />
Mit' uutta kuuluu?<br />
<br />
BOYET.<br />
<span style="margin-left: 9.5em;">Armo, varustaukaa!</span><br />
Aseihin, naiset! Sotavoimat laukkaa<br />
Rauhaanne vastaan. Amor, naamar' yllä,<br />
Teit' yllättää ja kiehtoo viehkeilyllä.<br />
Varokaa! Älyn miekkaa hiokaa,<br />
Tai pelkureina piiloon paetkaa.<br />
<br />
PRINSESSA.<br />
Saint Cupido, ja saint Denis!<a name="FNanchor_17" id="FNanchor_17"></a><a href="#Footnote_17" class="fnanchor">[17]</a> Mut keitä<br />
Ne ovat, joiden voihkat uhkaa meitä?<br />
<br />
BOYET.<br />
Kun siimeksessä sykomoori-majan<br />
Ma aioin uinaella hetken ajan,<br />
Niin lepoani häiritsemään, kas,<br />
Lähestyy kumppaneineen kuningas<br />
Juur' siimespaikkaa kohti. Linnun siivin<br />
Ma lähipensaikkoon nyt salaa hiivin;<br />
Ja kuulkaa mitä sinne kuulinkaan:<br />
Tääll' ovat kohta valepuvuissaan,<br />
Ja airuena paashi, pikku kettu.<br />
Tät' ennalt' oli toimeens' opetettu,<br />
Nyt sävyn neuvoivat ja kohtelun:<br />
"Noin liikkua ja haastaa tulee sun."<br />
Mut äkkiä heit' alkoi epäilyttää:<br />
Vois majesteetin näky ällistyttää.<br />
Kuningas sanoi: "Näet enkelin;<br />
Mut pelko pois! Käy ees vain rohkeemmin!"<br />
Ja poika huus: "En enkeliä pelkää;<br />
Jos piru oisi, karmis ehkä selkää."<br />
Hänt' olkaan taputellaan, nauretaan<br />
Ja poikaa kehull' yhä rohkaistaan.<br />
Yks irjuu, hieroo käsiään ja vannoo:<br />
Ei mokomoo ou ennen kuultu, sannoo;<br />
Taas toinen sormiansa napsuttaa<br />
Ja huutaa: <i>via!</i> oivaa, ihanaa!<br />
Kipakka kolmannelle mieleen muistuu,<br />
Ja neljäs pyörön tekee, maahan suistuu.<br />
Niin vihdoin kaikki nurmeen tupertuu<br />
Ja nauravat, ett' irvessä on suu,<br />
Siks että päätteheksi koko ilveen<br />
Iloisa nauru haihtuu kyynelpilveen.<br />
<br />
PRINSESSA.<br />
Ja tänne aikovat he kaikki?<br />
<br />
BOYET.<br />
<span style="margin-left: 14em;">Kyllä,</span><br />
Venäjän, ryssän puku kaikill' yllä,<a name="FNanchor_18" id="FNanchor_18"></a><a href="#Footnote_18" class="fnanchor">[18]</a><br />
Ja aie on, jos osaan arvikoida,<br />
Puhella, tanssia ja liehakoida<br />
Ja lemmen urhotöillä ihannoida<br />
Armastaan kukin, jotka tuntevat<br />
Koruista, joita heille antoivat.<br />
<br />
PRINSESSA.<br />
Vai niin! Mut ei se käyne sentään niin.<br />
Me pukeumme kaikin naamariin,<br />
Ja naisen kasvoja ei ykskään heistä<br />
Saa nähdä, noista arvon teikareista. &mdash;<br />
Tuo ota, Rosaliina, tuota kanna,<br />
Niin kuningas sun luulee armaakseen.<br />
Ja sinä koristeesi mulle anna,<br />
Niin mun Biron saa Rosaliinakseen. &mdash;<br />
Te myöskin vaihto tehkää; kosijamme<br />
Näin kujeillamme harhaan johdatamme.<br />
<br />
ROSALIINA.<br />
Pitäkää korut oikein näkymässä.<br />
<br />
KATARIINA.<br />
Mut mikä tarkoitus ja juoni tässä?<br />
<br />
PRINSESSA.<br />
Mun juoneni on heidän juonens' estää.<br />
Tekevät meistä ivaa ainoastaan,<br />
Mut minä panen ivan ivaa vastaan.<br />
Näin väärälle kun kukin paljastavat<br />
He sydämmensä, itse pilkaks saavat,<br />
Kun ensi kerran taaskin tavataan<br />
Ja ilman' naamaria puhellaan.<br />
<br />
ROSALIINA.<br />
Mut tanssitaanko, jos he meitä pyytää?<br />
<br />
PRINSESSA.<br />
Ei suurin surminkaan, ei siihen syytä;<br />
Myös emme huoli heidän värssyistään,<br />
Vaan lausujalle selkä käännetään.<br />
<br />
BOYET.<br />
Ivasta raukan sydän kuolla vois,<br />
Ja rooli muistost' ihan hukkuis pois.<br />
<br />
PRINSESSA.<br />
Niin pitääkin; jos hältä herpoo kieli,<br />
Niin kieliä ei muidenkaan tee mieli.<br />
Parasta pila voittaa pilalla<br />
Ja heidät lyödä omall' ivalla;<br />
Näin heiltä kädest' omat aseet vääntää<br />
Ja heille häpeäksi pilkka kääntää.<br />
<br />
<span style="margin-left: 2em;">(Torventoitotusta näyttämön takana.)</span><br />
<br />
BOYET.<br />
Haa, torvet soi! Jo tullaan. Kasvot verhoon!<br />
<br />
<span style="margin-left: 2em;">(Kuningas, Biron, Longaville ja Dumaine tulevat</span><br />
<span style="margin-left: 2em;">venäläisiksi puettuina ja naamarit kasvoilla.</span><br />
<span style="margin-left: 2em;">Tiisa, soittajia ja seuralaisia.)</span><br />
<br />
TIISA.<br />
"Te &mdash; terve, mailman kaunorikkaimmat!"<br />
<br />
BOYET.<br />
Ei kaunorikkaammat kuin rikas tafti.<a name="FNanchor_19" id="FNanchor_19"></a><a href="#Footnote_19" class="fnanchor">[19]</a><br />
<br />
TIISA.<br />
"Te, ihanimpain naisten pyhä parvi,<br />
<span style="margin-left: 2em;">(Naiset kääntävät hänelle selkänsä.)</span><br />
Mi koskaan miehiin selkänsä on luonut."<br />
<br />
BIRON.<br />
"Silmänsä", lurjus, "silmänsä"!<br />
<br />
TIISA.<br />
"Mi koskaan miehiin silmänsä on luonut.<br />
Pulasta" &mdash;<br />
<br />
BOYET.<br />
"Pulasta", oikein, sillä pulassa nyt olet.<br />
<br />
BIRON.<br />
"Sulasta", lurjus!<br />
<br />
TIISA.<br />
"Sulasta suosista, te taivaan henget,<br />
Pois kääntäkäätte" &mdash;<br />
<br />
BIRON.<br />
"Päin kääntäkäätte", lurjus!<br />
<br />
TIISA.<br />
"Päin kääntäkäätte päivänkirkas otsa &mdash;<br />
Niin, päivänkirkas otsa" &mdash;<br />
<br />
BOYET.<br />
Tuo nimitys ei sovi ollenkaan;<br />
Pikemmin sano: häiväntumma otsa.<br />
<br />
TIISA.<br />
Mua eivät kuule; joudun hämille.<br />
<br />
BIRON.<br />
Siin' onko sinun taitos? Mene, lurjus!<br />
<br />
ROSALIINA.<br />
Kysykää, Boyet, mitä vieraat tahtoo.<br />
Jos kieltämme he puhuvat, niin suoraan<br />
Sanokoot asiansa. Kysykää.<br />
<br />
BOYET.<br />
Mitä te prinsessalta haluatte?<br />
<br />
BIRON.<br />
Vain haastantaa ja hyvää kohtelua.<br />
<br />
ROSALIINA.<br />
No, mitä sanovat he tahtovansa?<br />
<br />
BOYET.<br />
Vain haastantaa ja hyvää kohtelua.<br />
<br />
ROSALIINA.<br />
Sen saavat; ja nyt voivat täältä mennä.<br />
<br />
BOYET.<br />
Sen saatte, sanoo, ja nyt voitte mennä.<br />
<br />
KUNINGAS.<br />
Sanokaa: monta virstaa mittailimme<br />
Halusta saada häntä tanssiin viedä.<br />
<br />
BOYET.<br />
Sanovat monta virstaa mittailleensa<br />
Halusta saada teitä tanssiin viedä.<br />
<br />
ROSALIINA.<br />
Ei niinkään. Kysykää kuin monta vaaksaa<br />
On virstassa; jos mitanneet on monta,<br />
Niin helppo sanoa on yhden mitta.<br />
<br />
BOYET.<br />
Jos tänne tullen virstat mittasitte,<br />
Ja monet virstat, niin teilt' armo kysyy,<br />
Kuin monta vaaksaa menee yhteen virstaan.<br />
<br />
BIRON.<br />
Me raskain askelin ne mittasimme,<br />
Se sanokaa.<br />
<br />
BOYET.<br />
Hän itse teitä kuulee.<br />
<br />
ROSALIINA.<br />
Jos monta raskast' ootte virstaa käyneet,<br />
Niin kuinka monta raskast' askeletta<br />
Olette virstaa kohti mittailleet.<br />
<br />
BIRON.<br />
Sit' emme mittaa, mitä teille teemme;<br />
Niin täys on intomme, niin ääretön,<br />
Ett' emme koskaan mittaa vaivojamme.<br />
Kasvonne päivänpaiste meille suokaa,<br />
Sit' että, niinkuin villit, palvoisimme.<br />
<br />
ROSALIINA.<br />
Vain kuu on kasvoni, min pilvi kaihtaa.<br />
<br />
KUNINGAS.<br />
Miekkoinen pilvi! Kelpais virkaa vaihtaa!<br />
Siis, kirkas kuu, sa tähtinesi loista<br />
Silmäimme vesiin, &mdash; mutta pilves poista!<br />
<br />
ROSALIINA.<br />
Typerä pyyntö! Pyydä parempaa;<br />
Nyt vain sa kerjäät vetten kuutamaa.<br />
<br />
KUNINGAS.<br />
Siis yksi tanssivuoro mulle suo,<br />
Mun käskit pyytää; onko liikaa tuo?<br />
<br />
ROSALIINA.<br />
Siis soitto soimaan! Mutta joutuin nyt! &mdash;<br />
<span style="margin-left: 2em;">(Soittoa.)</span><br />
Ei, min' en tanssi: kuu on kääntynyt.<br />
<br />
KUNINGAS.<br />
Te ette tanssi? Mistä vihan aihe?<br />
<br />
ROSALIINA.<br />
Täyskuu ol' äsken; nyt on kuussa vaihe.<br />
<br />
KUNINGAS.<br />
Kuu sentään olette, ja minä mies.<br />
Jo soitto soi; se liikuttaa kenties?<br />
<br />
ROSALIINA.<br />
Niin kyllä korvaa.<br />
<br />
KUNINGAS.<br />
<span style="margin-left: 9.5em;">Eikö jalkaa myös?</span><br />
<br />
ROSALIINA.<br />
Olette vieras, siis en itaroi;<br />
Kätenne suokaa! &mdash; Tanssia en voi.<br />
<br />
KUNINGAS.<br />
Kätenne soitte?<br />
<br />
ROSALIINA.<br />
<span style="margin-left: 8em;">Niin, jäähyväisiksi. &mdash;</span><br />
Niiatkaa, naiset, tanssin päättehiksi.<br />
<br />
KUNINGAS.<br />
Yks vuoro vainen! Älkää olko saita.<br />
<br />
ROSALIINA.<br />
En muuta siitä hinnast' antaa taida.<br />
<br />
KUNINGAS.<br />
Siis teill' on hinta? Mitä seura maksaa?<br />
<br />
ROSALIINA.<br />
Jäähyväiset.<br />
<br />
KUNINGAS.<br />
<span style="margin-left: 6.5em;">Oi, armotonta taksaa!</span><br />
<br />
ROSALIINA.<br />
Siis kauppa jää, ja hyvästit ma heitän:<br />
Kaks niist' on naamarin ja puoli teidän.<br />
<br />
KUNINGAS.<br />
Kun ette tanssi, no, siis haastellaan.<br />
<br />
ROSALIINA.<br />
Mut kahdenkesken.<br />
<br />
KUNINGAS.<br />
<span style="margin-left: 9em;">Siihen suostutaan.</span><br />
<br />
<span style="margin-left: 2em;">(Menevät puhellen syrjään.)</span><br />
<br />
BIRON.<br />
Makea sana, valkokäsi neito!<br />
<br />
PRINSESSA.<br />
Sokeri, maito, mesi: siinä kolme!<br />
<br />
BIRON.<br />
Vain kolmonenko? Sillä et mua solme.<br />
Siirappi, sima, vierre; siinä heitto:<br />
Kuus makeaa!<br />
<br />
PRINSESSA.<br />
<span style="margin-left: 6.5em;">Hyvästi seitsemäs.</span><br />
Jo riittää peli; kammon vehkeitäs.<br />
<br />
BIRON.<br />
Salavihkaa sana!<br />
<br />
PRINSESSA.<br />
<span style="margin-left: 8.5em;">Mut ei makeaa!</span><br />
<br />
BIRON.<br />
Sapelle käy.<br />
<br />
PRINSESSA.<br />
<span style="margin-left: 6.5em;">Siis karvas?</span><br />
<br />
BIRON.<br />
<span style="margin-left: 13em;">Suvaitkaa!</span><br />
<br />
<span style="margin-left: 2em;">(Menevät puhellen syrjään.)</span><br />
<br />
DUMAINE.<br />
Sanoa saanko teille sanasen?<br />
<br />
MARIA.<br />
No!<br />
<br />
DUMAINE.<br />
<span style="margin-left: 2em;">Kaunis immyt, &mdash;</span><br />
<br />
MARIA.<br />
<span style="margin-left: 10.5em;">Kaunis herranen!</span><br />
Tuon saatte "kauniin impyenne" tähden.<br />
<br />
DUMAINE.<br />
Salassa vielä sana, sitten lähden.<br />
<br />
<span style="margin-left: 2em;">(Menevät haastellen syrjään.)</span><br />
<br />
KATARIINA.<br />
Mitä? Onko naamarinne kieletöin?<br />
<br />
LONGAVILLE.<br />
Ma tiedän mitä kyselynne halaa.<br />
<br />
KATARIINA.<br />
No, joutuin sanokaa, sit' ikävöin.<br />
<br />
LONGAVILLE.<br />
Kaks kieltä teidän naamarinne salaa,<br />
Ja miel' ois mykän kanssa tehdä tasa.<br />
<br />
KATARIINA.<br />
"Va sa?" niin sanoo Ruotsi. Ken on vasa?<br />
<br />
LONGAVILLE.<br />
Mitä, neiti, vasa?<br />
<br />
KATARIINA.<br />
<span style="margin-left: 9.5em;">Ei, vaan herra Vasa.</span><br />
<br />
LONGAVILLE.<br />
Tasaamme sanan.<br />
<br />
KATARIINA.<br />
<span style="margin-left: 8em;">Teidän kanss' en tasaa;</span><br />
Se viekää, ruokkikaa, niin härjäks varttuu.<br />
<br />
LONGAVILLE.<br />
Ivanne kärki itsehenne tarttuu.<br />
Vai sarvet neiti lupaa? Varokaatte!<br />
<br />
KATARIINA.<br />
Vasana kuolkaa, muuten sarvet saatte.<br />
<br />
LONGAVILLE.<br />
Yks sana salaa, ennen kuolemaa!<br />
<br />
KATARIINA.<br />
Mut hiljaa, tappuri jo vainuaa.<br />
<br />
<span style="margin-left: 2em;">(Menevät puhellen syrjään.)</span><br />
<br />
BOYET.<br />
Pureva kiel' on naisen ilkkuvan,<br />
Se vihloo niinkuin partaveitsen terä,<br />
Hiuskarvankin se halkoo hienoimman;<br />
Älykkäin äly on kuin turha erä<br />
Sen hampaissa; se nopeammin entää<br />
Kuin nuoli, luoti, tuuli, aatos lentää.<br />
<br />
ROSALIINA.<br />
Ei enää sanaakaan! Pois, tytöt, juoskaa!<br />
<br />
BIRON.<br />
Nyt saimme tyynni maistaa ivan ruoskaa.<br />
<br />
KUNINGAS.<br />
Hyvästi, hupsut! Heikot teill' on varat.<br />
<br />
<span style="margin-left: 2em;">(Kuningas, loordit, Tiisa, soittajat ja seuralaiset poistuvat.)</span><br />
<br />
PRINSESSA.<br />
Tuhansin hyvästi, te ryssä-parat! &mdash;<br />
No, tuossako ne ihmeälyt sitte?<br />
<br />
BOYET.<br />
Vain tuikkuja, jotk' itse sammutitte.<br />
<br />
ROSALIINA.<br />
Syötetty äly: suuri, paksu, röyhä!<br />
<br />
PRINSESSA.<br />
Kuninkaan älyks tylkeä ja köyhä.<br />
Ens'-yönä eivätkö nyt hirteen menne,<br />
Tai käyne naamarissa yhtenään?<br />
Bironkin lörppä oli hämillään.<br />
<br />
ROSALIINA.<br />
Ah, kaikkein tila kurja! Paha enne!<br />
Kuningas itkein sutkaa tapaeli.<br />
<br />
PRINSESSA.<br />
Biron se täyttä suuta sadatteli.<br />
<br />
MARIA.<br />
Dumaine mua palvellakseen miekan veti;<br />
<i>No point!</i> ma huusin; mykäks meni heti.<br />
<br />
KATARIINA.<br />
Longaville sanoi: tuimelet mua, tyttö;<br />
Ja arvatkaas, mink' antoi nimen?<br />
<br />
PRINSESSA.<br />
<span style="margin-left: 16.5em;">Syttö?</span><br />
<br />
KATARIINA.<br />
Niin, toden totta.<br />
<br />
PRINSESSA.<br />
<span style="margin-left: 9.5em;">Mene, tauti houkka!</span><br />
<br />
ROSALIINA.<br />
Niin kyllä, sukkelampi on jo moukka.<br />
Mut kuulkaas, tytöt: kuningas mua kosi.<br />
<br />
PRINSESSA.<br />
Biron se mulle vannoi lempeään.<br />
<br />
KATARIINA.<br />
On Longaville mun ritarini tosi.<br />
<br />
MARIA.<br />
Kuin kuori puussa, minuss' on Dumaine.<br />
<br />
BOYET.<br />
Mut, kuulkaa, prinsessa, ja naiset hyvät:<br />
Koht'ikään taas he tänne ilmestyvät.<br />
Omassa puvussansa nyt he saavat;<br />
Ei heidän helppo äskeist' ivaa sietää.<br />
<br />
PRINSESSA.<br />
Palaavat?<br />
<br />
BOYET.<br />
<span style="margin-left: 5em;">Palaavat, sen Herra tietää,</span><br />
Ilosta hyppien, vaikk' äimii haavat.<br />
Koruja vaihtakaa, ja tullessaan<br />
Lemutkaa vastaan niinkuin kesän kukka.<br />
<br />
PRINSESSA.<br />
Lemutkaa? Sua ymmärtäköön hukka!<br />
<br />
BOYET.<br />
On naamioitu neito umpu vaan,<br />
Mut naamiotta täysi ruusu aivan<br />
Tai pilvest' ilmestyvä enkel taivaan.<br />
<br />
PRINSESSA.<br />
Vait, houkka! Neuvo meille toimitavat.<br />
Jos meitä kosimaan he palajavat.<br />
<br />
ROSALIINA.<br />
Jos sallitte, niin ilman naamareita<br />
Ivaamme niin kuin naamareissa heitä.<br />
Sanomme narrijoukon käyneen täällä,<br />
Kuvaton, ruma ryssän puku päällä,<br />
Ja kummailemme, keitä olivat,<br />
Kun narrikujeineen ja ilveneineen<br />
Ja tyhmin, naurettavin proloogeineen<br />
Noin suoraan telttahamme tulivat.<br />
<br />
BOYET.<br />
Pois, neidet, pois! Jo saapuu teikarimme.<br />
<br />
PRINSESSA.<br />
Pois, niinkuin arat kauriit, telttoihimme!<br />
<br />
<span style="margin-left: 2em;">(Prinsessa, Rosaliina, Katariina ja Maria poistuvat.)</span><br />
<br />
<span style="margin-left: 2em;">(Kuningas, Biron, Longaville ja Dumaine tulevat</span><br />
<span style="margin-left: 2em;">omissa puvuissaan.)</span><br />
<br />
KUNINGAS.<br />
Jumalan rauha! Miss' on prinsessa?<br />
<br />
BOYET.<br />
Teltassaan. Haluaako korkeutenne<br />
Mun sinne laittaa asialle?<br />
<br />
KUNINGAS.<br />
<span style="margin-left: 13.5em;">Kysy,</span><br />
Hän suvaitsisko kuulla sanasen.<br />
<br />
BOYET.<br />
Sen teen; ja hänkin varmaan tekee sen.<br />
<br />
<span style="margin-left: 2em;">(Menee.)</span><br />
<br />
BIRON.<br />
Tuo sutkan noukkaisee kuin kyyhky pavun,<br />
Ja purkaa sen, kun Herra antaa avun.<br />
Älyä kauppii: kamaa täynnä korit,<br />
Käy kirkot, krouvit, markkinat ja torit.<br />
Me, tukkukauppiaat, me emme tiedä<br />
Noin nähtäville tavaraamme viedä.<br />
Tuo mies se tyttöjä on käynyt kaulaan;<br />
Ois Aatamina Eevan saanut paulaan.<br />
Sopertaa, paistit leikkaa; vähin erin<br />
Pois muiskaillut on hyppysensä perin.<br />
Apinoi tapaa, matkii muotiloita,<br />
Ja lautapelissäkin kuutioita<br />
Somasti sättii; tenoria soittaa<br />
Kuin hanuri; eeskäypänä hän voittaa<br />
Muut kaikki; "kuinka hieno!" immet kuiskii,<br />
Ja portaat hänen jalkojansa muiskii.<br />
Hän kukka on, ja hymyilee kuin marja,<br />
Ett' elfenluinen näkyis hammassarja.<br />
Ken synnitönnä kuolla toivonee.<br />
Vain kuiskaa: "mesikielinen Boyet!"<br />
<br />
KUNINGAS.<br />
Haa, rutto syököön hältä mesikielen!<br />
Armadon pojalt' ihan vei hän mielen.<br />
<br />
<span style="margin-left: 2em;">(Prinsessa, Boyet'n taluttamana, Rosaliina,</span><br />
<span style="margin-left: 2em;">Katariina, Maria ja seuralaiset tulevat.)</span><br />
<br />
BIRON.<br />
Tuoss' on hän! &mdash; Käytös, mit' ol' ennen, mitä,<br />
Ja mitä nyt, kun tuo mies noutaa sitä?<br />
<br />
KUNINGAS.<br />
Sulotar, runsas teille onnen sade!<br />
<br />
PRINSESSA.<br />
Ei sateess' olla mikään onni ois.<br />
<br />
KUNINGAS.<br />
Parempaa ymmärrystä teiltä sois.<br />
<br />
PRINSESSA.<br />
Parempaa toivottakaa. Liette kade?<br />
<br />
KUNINGAS.<br />
Tulimme tervehdyksille, ja kysyn:<br />
Sopiiko linnaan tulla?<br />
<br />
PRINSESSA.<br />
<span style="margin-left: 11.5em;">Täällä pysyn;</span><br />
Pysykää tekin valassanne. Mulle<br />
Valapatto kauhuks on ja taivaalleki.<br />
<br />
KUNINGAS.<br />
Olette itse altis nuhtelulle:<br />
Silmänne siveys rikkojaks mun teki.<br />
<br />
PRINSESSA.<br />
Siveyttä soimaatte; syy teiss' on vaan;<br />
Ei siveys koskaan riko valojaan.<br />
Kautt' impikunniani, yhtä kainon<br />
Kuin puhdas lilja, vannon valan ainon,<br />
Ett' ennen kärsin tuskat maailman,<br />
Kuin teidän talon vieraaks rupean;<br />
Niin kammon saattaa teitä kiusaukseen<br />
Ja pyhän, vakaan valan rikkomukseen.<br />
<br />
KUNINGAS.<br />
Tääll' yksin elitte ja näkymätä<br />
Ja aivan seuratta &mdash; oi, häpeätä!<br />
<br />
PRINSESSA.<br />
Ei niinkään, herra; täällä tottakaan<br />
Ei ilot, huvit puutu meilt', ei mikään:<br />
Tääll' oli ryhmä ryssiä vast'ikään.<br />
<br />
KUNINGAS.<br />
Kuin? Ryssiä?<br />
<br />
PRINSESSA.<br />
<span style="margin-left: 7em;">Niin, oikein sirokkaita,</span><br />
Somia, sieviä ja kohteliaita.<br />
<br />
ROSALIINA.<br />
Ei häntä uskomista nimeksikään!<br />
Hän ajan tavan mukaan höyliydestä<br />
Moist' ylistää, mik' ylistyst' ei kestä,<br />
Niin, meihin neljään neljä ryssää yhtyi;<br />
He meidän kanssa puheisiinkin ryhtyi<br />
Ja tunnin jauhoivat; mut uskokaa,<br />
Ei viisaan sanaa heidän suustaan saa.<br />
En &mdash; varjelkoon! &mdash; en heitä narreiks sano,<br />
Vaan he kun janoovat, on narrin jano.<br />
<br />
BIRON.<br />
Oi, kuivaa pilaa! &mdash; Älynne se aivan<br />
Saa tyhmäks viisaan. Tulisilmä taivaan<br />
Kun kohtaa silmämme, niin valoon valo<br />
Tukahtuu pois. Niin älynne on jalo,<br />
Ett' aarteensa kun runsaat tyhjentää,<br />
Niin viisaus tyhmäks, rikkaus köyhäks jää.<br />
<br />
ROSALIINA.<br />
Te rikas siis ja viisas; silmissäni &mdash;<br />
<br />
BIRON.<br />
Olen hölmö, tyhmistynyt köyhyyttäni.<br />
<br />
ROSALIINA.<br />
Mit' otatte te näin, se omaa lie:<br />
Vain hölmö toisen suusta sanan vie.<br />
<br />
BIRON.<br />
Min' olen kaikki kaikkineni teidän.<br />
<br />
ROSALIINA.<br />
Kokoko narri?<br />
<br />
BIRON.<br />
<span style="margin-left: 7em;">Kaikki teille heitän.</span><br />
<br />
ROSALIINA.<br />
Mik' oli naamareista teidän oma?<br />
<br />
BIRON.<br />
Mikä? Milloin? Missä? Kysymyspä soma!<br />
<br />
ROSALIINA.<br />
Tuo, tuolloin, tuolla noin: tuo koppa korja,<br />
Mi sisält' inha on, mut päältä sorja.<br />
<br />
KUNINGAS.<br />
Tulemme ilmi. Nytkös pilkkaa sataa!<br />
<br />
DUMAINE.<br />
Pilaksi teemme kaikki; tunnustamme.<br />
<br />
PRINSESSA.<br />
Kuningas, hämmennytte! Kuink' on laita?<br />
<br />
ROSALIINA.<br />
Hän pyörtyy; auttakaa! Kas kuink' on kalvas! &mdash;<br />
Merisairasko, ja Moskovasta asti?<br />
<br />
BIRON.<br />
Näin tähdet valapaton aikeet turmaa!<br />
Tät' ei voi kestää rautaotsakaan. &mdash;<br />
Täss' seison; salamoillas minut surmaa,<br />
Ivallas järsi, pilkoin ruhjo vaan,<br />
Lävistä minut älys peitsellä<br />
Ja paloittele sutkas veitsellä.<br />
En tanssiinkutsua ma enää anna,<br />
Enk' enää koskaan ryssän viittaa kanna;<br />
En enää turvaa kynäntuotteisiin,<br />
En lörpän koulupojan luotteisiin,<br />
En kulje naamarissa naimamailla,<br />
En kosi sokon harppuniekan lailla.<br />
Pois silkkifraasit, hienot taftitavat,<br />
Samettilieheet, puheet imartavat<br />
Ja imelät: nuo kesäperhot houkat,<br />
Joist' aivoon siinneet turhuuden on toukat!<br />
Tuon valkokintaan kautta, totta vie, &mdash;<br />
Ties Herra, valkoinenko käsi lie, &mdash;<br />
Jos kelle sydämmeni kieltä luen,<br />
Täst'edes piikkoon sen ja sarkaan puen.<br />
Siis aluks: &mdash; tyttö, kosiako saa?<br />
Kas, tässä reipas, kunnon mies, <i>voilà!</i><br />
<br />
ROSALIINA.<br />
<i>Voilà?</i> Pois se!<br />
<br />
BIRON.<br />
<span style="margin-left: 11.5em;">Ei jätä, totta toden,</span><br />
Tuo vanha tapa: &mdash; anteeks, nyt ma poden,<br />
Mut kohta toinnun. Otsaan kirjoittakaa<br />
Vain noiden kolmen: "Taivaat, armahtakaa!"<a name="FNanchor_20" id="FNanchor_20"></a><a href="#Footnote_20" class="fnanchor">[20]</a><br />
On heissä rutto, sydän tyrmistyy,<br />
Ja tämä teidän silmänne on syy.<br />
Heit' etsiskellään; &mdash; ette tekään vapaa:<br />
Myös teissäkin ne "Herran merkit" tapaa.<br />
<br />
PRINSESSA.<br />
Nää vapaan herran antimia on.<br />
<br />
BIRON.<br />
Olemme myydyt. Päivä tuomion!<br />
<br />
ROSALIINA.<br />
Vai myyty? Tuomittukin? Kumma sana:<br />
Vai tuomittu, vaikk' itse kantajana?<br />
<br />
BIRON.<br />
Vait! Teidän kanss' ei mulla asiaa.<br />
<br />
ROSALIINA.<br />
Ei tule myös, jos mull' on sanontaa.<br />
<br />
BIRON.<br />
Puhukaa yksin; älyni jo makaa.<br />
<br />
KUNINGAS.<br />
Prinsessa, neuvokaatte meille vakaa<br />
Syyn sovitus.<br />
<br />
PRINSESSA.<br />
<span style="margin-left: 7em;">Se syynne tunnustakaa:</span><br />
Tääll' olitteko äsken, naamar' yllä?<br />
<br />
KUNINGAS.<br />
Kyll' olin.<br />
<br />
PRINSESSA.<br />
<span style="margin-left: 6em;">Aivan tosissanne?</span><br />
<br />
KUNINGAS.<br />
<span style="margin-left: 15.5em;">Kyllä.</span><br />
<br />
PRINSESSA.<br />
Jos niin on laita, sanokaahan sitte,<br />
Mit' armahanne korvaan kuiskailitte.<br />
<br />
KUNINGAS.<br />
Lupasin yli kaiken rakastaa.<br />
<br />
PRINSESSA.<br />
Jos siihen luottaa, rukkaset hän saa.<br />
<br />
KUNINGAS.<br />
Ei, kautta kunniani!<br />
<br />
PRINSESSA.<br />
<span style="margin-left: 10.5em;">Vaiti vainen!</span><br />
Te valoissanne olkaa varovainen.<br />
<br />
KUNINGAS.<br />
Mua hylkikää, jos rikon valan sen.<br />
<br />
PRINSESSA.<br />
Siis pitäkää se. &mdash; Sano, tyttönen,<br />
Mit' äsken kuiskailit sen ryssän kanssa.<br />
<br />
ROSALIINA.<br />
Hän, armo, vannoi mua hellovansa<br />
Kuin silmäterää; yli kaiken olin<br />
Hänelle rakas; jos ei hän mua saisi,<br />
Tok' aina kuolemaan mua rakastaisi.<br />
<br />
PRINSESSA.<br />
Jumala suokoon onnen siitä itää!<br />
Hän kunnon mies on, sanansa hän pitää.<br />
<br />
KUNINGAS.<br />
Mit', arvon neiti? Vannon autuuteeni,<br />
En koskaan hälle mitään luvanneeni.<br />
<br />
ROSALIINA.<br />
Sen teitte, kautta taivaan! Pantinkin<br />
Sain tämän; nyt sen annan takaisin.<br />
<br />
KUNINGAS.<br />
Prinsessa tuon ja valanikin sai;<br />
Tuon hänen kaulassaan näin äsken kai.<br />
<br />
PRINSESSA.<br />
Ei, herra; tuo se helminauhaa kantoi;<br />
Biron se mulle sydämensä antoi. &mdash;<br />
Mun otatteko, taikka lahjan pois?<br />
<br />
BIRON.<br />
En kumpaakaan; se mulle liikaa ois. &mdash;<br />
Nyt huomaan juonen. &mdash; Tääll' on tehty liitto &mdash;<br />
Kun huvikkeestamme on saatu viitto &mdash;<br />
Se tärvellä kuin mikä joulupila.<a name="FNanchor_21" id="FNanchor_21"></a><a href="#Footnote_21" class="fnanchor">[21]</a><br />
Jokunen hupsu, kielevä ja nila,<br />
Eeskäypä, kuiskuttaja, virnasuu<br />
Ja ryttynaama, joka tuntee temput,<br />
Mitenkä nauramaan saa armonhemput,<br />
Aikeemme urkki. Juoni onnistuu:<br />
Korunsa naiset vaihtavat, ja me,<br />
Me heidän korujansa kosimme;<br />
Ja kauhuksemme erheestä nyt toisen<br />
Me teimme pattovalan turkamoisen.<br />
<span style="margin-left: 2em;">(Boyet'lle.)</span><br />
Te, herra, huvimme te pilasitte<br />
Ja vielä väärään valaan viettelitte.<br />
Naisjalan mitat tuntevan ne näytte,<br />
Te suoraan naista silmiin nauratten,<br />
Hänelle takkatulen suojaks käytte<br />
Ja lautast' ojennatte kiemaillen.<br />
Pojan säikytitte. Hautaan astukaa te!<br />
Naispaita teille paras paarivaate.<br />
Irnuilkaa vain! Tuo katse vaaraton<br />
On niinkuin lyijymiekka.<br />
<br />
BOYET.<br />
<span style="margin-left: 12.5em;">Hupaist' on</span><br />
Tää sanaratsastus ja kilpasota.<br />
<br />
BIRON.<br />
Kas, oiti pistää! Multa tylsyy ota.<br />
<span style="margin-left: 2em;">(Kallo tulee.)</span><br />
Tuoss' älyniekka! &mdash; Ratko tämä riita.<br />
<br />
KALLO.<br />
Hyvä Jumala, jo tuolla tiedustavat,<br />
Ne kolmet sankaritko tulla saavat.<br />
<br />
BIRON.<br />
Vain kolmet?<br />
<br />
KALLO.<br />
<span style="margin-left: 6.5em;">Kukin kolmikossa kolmost' etustaa.</span><br />
<br />
BIRON.<br />
Ja kolme kolmost' yhdeksän on.<br />
<br />
KALLO.<br />
<span style="margin-left: 15.5em;">Anteeks antakaa,</span><br />
Ei suinkaan, herra; toivon, ett' on siinä erehdystä;<br />
Ei meitä niinkään narrata, on meissäi ymmärrystä.<br />
Ma toivon, että kolme kolmost' &mdash;<br />
<br />
BIRON.<br />
<span style="margin-left: 17em;">Ei tee yhdeksää.</span><br />
</p>

<p>KALLO.
Antakaa anteeks, hyvä herra; kyllä me tiedetään, mitä se tekee.</p>

<p>BIRON.
Minä kun kolme kolmost' aina luulin yhdeksäksi.</p>

<p>KALLO.
Hyvä Jumala! Surkeata olisi, jos teidän pitäisi elää laskemisella.</p>

<p>BIRON.
Paljonko se sitten tekee?</p>

<p>KALLO.
Hyvä Jumala, herra, osakkaat, itse näyttelijät, kyllä näyttävät mitä se
tekee. Itse puolestani minä vain, niinkuin sanotaan, pelaan yhtä
persoonaa, yhtä vaivaista persoonaa: Pumppujussi suurta, hyvä herra.</p>

<p>BIRON.
Oletko sinä yksi noita sankareita?</p>

<p>KALLO.
Ovat suvainneet sankaroida minut Pumppujussi suuren arvoiseksi; itse
puolestani en tunne noita sankarien arvoasteita, mutta kyllä minä
hänestä vastaan.</p>

<p>BIRON.
Vie sana, että laittautuvat kuntoon.</p>

<p>KALLO.
Kyllä me teemme asiamme hienosti, herra; kyllä me siitä pidämme huolta.</p>

<p>
KUNINGAS.<br />
Biron, he meidät häpäisevät; tulla eivät saa.<br />
<br />
BIRON.<br />
Ei meihin pysty häpeä; ja ovelaa on vaan,<br />
Jos näytelmä on huonompi kuin seura kuninkaan.<br />
<br />
KUNINGAS.<br />
He eivät tulla saa, sen sanon.<br />
<br />
PRINSESSA.<br />
Mun suokaa tämä hyvään loppuun viedä:<br />
Paras pila se, jok' itsestään ei tiedä;<br />
Kun into tahtoo hurmata, mut hurma<br />
On itse intoilijan innon surma,<br />
On hauskin, kun käy kaikki nurinpäin<br />
Ja suuret hankkeet menee kesken näin.<br />
<br />
BIRON.<br />
Tuo pilamme on paras selitys.</p>

<p><span style="margin-left: 2em;">(Armado tulee.)</span><br />
</p>

<p>ARMADO.
Sinä voideltu! Rukoilen, että sen verran kulutat kuninkaallista
sulohenkeäsi, kuin vaaditaan sana-parin lausumiseen.</p>

<p>
<span style="margin-left: 2em;">(Armado puhelee kuninkaan kanssa ja antaa hänelle paperin.)</span><br />
</p>

<p>PRINSESSA.
Pelkääkö tuo mies Jumalaa?</p>

<p>BIRON.
Miksi kysytte?</p>

<p>PRINSESSA.
Hän ei puhu niinkuin Jumalan luoma ihminen.</p>

<p>ARMADO.
Yhdentekevä, sinä kaunis, suloinen hunajavaltias, sillä vannon ja
vakuutan, että koulumestari on ylenmäärin fantastinen, liian
turhamainen, liian, liian turhamainen; mutta me jätämme sen, niinkuin
sanotaan, <i>fortuna della guerra'n</i> ratkaistavaksi. Toivotan teille
mielenrauhaa, te kaikkein kuninkaallisin parikunta!</p>

<p>
<span style="margin-left: 2em;">(Menee.)</span><br />
</p>

<p>KUNINGAS.
Tästä näyttää tulevan vallan hyvä sankarinäyttely. Hän näyttelee Troijan
Hectoria, paimen. Pompejus suurta, seurakunnan pappi Aleksanteria,
Armadon kantapoika Herculesta, koulukarhu Judas Maccabaeusta.
Armadon kantapoika Herculesta, koulukarhu Judas Maccabaeusta.<br />
Jos näiden neljän ensi koe hyvin onnistuu,<br />
Palaavat kohta viitenä, vain puku vaihettuu.<br />
<br />
BIRON.<br />
Mut viis on heitä alkuaan.<br />
<br />
KUNINGAS.<br />
Te erehdytte: neljä vaan.<br />
<br />
BIRON.<br />
Koulukarhu, öyhkäri, nurkkapappi, narri ja poika.<br />
Vaikk' arpaa löis ja onnenheiton heittäisi, niin moista<br />
Ei tapais viisivaljakkoa maailmassa toista.<br />
<br />
KUNINGAS.<br />
Jo saapuu laiva purjeissaan; nyt tulee suurenloista.<br />
<br />
<span style="margin-left: 2em;">(Kallo tulee Pompejukseksi puettuna.)</span><br />
<br />
KALLO.<br />
"Pompejus olen", &mdash;<br />
<br />
BIRON.<br />
<span style="margin-left: 10em;">Etpä ole. Valhett' äitelää!</span><br />
<br />
KALLO.<br />
"Pompejus olen", &mdash;<br />
<br />
BOYET.<br />
<span style="margin-left: 10em;">Polvella on leopardin pää.<a name="FNanchor_22" id="FNanchor_22"></a><a href="#Footnote_22" class="fnanchor">[22]</a></span><br />
<br />
BIRON.<br />
Niin oikein, vanha leuhka, toivon sinust' ystävää.<br />
<br />
KALLO.<br />
"Pompejus olen; nimeltäni paksu", &mdash;<br />
<br />
DUMAINE.<br />
Suuri.<br />
<br />
KALLO.<br />
Niin oikein, suuri &mdash; "nimeltäni suuri,<br />
Mi kilvellään on pöllyttänyt selkiä vainolaisten;<br />
Nyt rantaa pitkin tallustin ja tulin tänne juuri<br />
Ja aseet riisun jalkain juureen Ranskan sulonaisten."<br />
Jos teidän armonne nyt tahtoisi sanoa: "Kiitos, Pompejus", niin olisi
työni tehty.</p>

<p>PRINSESSA.
Suur' kiitos, suuri Pompejus!</p>

<p>KALLO.
Niin suurta se ei ansaitse; mutta toivon, että kaikki meni resiis.
Suuressa vain tuli pieni virhe.</p>

<p>BIRON.
Panen vetoa hattuni äyriä vastaan, että Pompejus on sankareista paras.</p>

<p>
<span style="margin-left: 2em;">(Nathanael tulee, Aleksanteriksi puettuna.)</span><br />
<br />
NATHANAEL.<br />
"Kun elin mailmassa, niin mailman olin herra,<br />
Etelät, pohjat, idät, lännet valloitin ma kerran;<br />
Jo kilpenikin todistaa, ett' olen Alisander."<br />
<br />
BOYET.<br />
Mut toista nokkas sanoo: se ei vääräss' ole lain.<br />
<br />
BIRON.<br />
Nyt väärin haistoi nokkanne, te hieno nuuskiain!<br />
<br />
PRINSESSA.<br />
Hämille joutuu valloittaja. Jatka, Aleksander!<br />
<br />
NATHANAEL.<br />
"Kun elin mailmassa, niin mailman olin herra"; &mdash;<br />
<br />
BOYET.<br />
Niin, oikein, Aleksander, oikein, se sin' olit kerran.<br />
<br />
BIRON.<br />
Pompejus suuri!<br />
<br />
KALLO.<br />
<span style="margin-left: 8em;">Teidän käskyläs, ja Kallo.</span><br />
</p>

<p>BIRON.
Vie pois tuo valloittaja, vie pois tuo Alisander!</p>

<p>KALLO (Nathanaelille).
Voi, herra, kyllä nyt olette vallan mullistanut Alisanter-valloittajan!
Tästä työstä raapitaan teidät pois vanhoista seinäverhoista;<a name="FNanchor_23" id="FNanchor_23"></a><a href="#Footnote_23" class="fnanchor">[23]</a>
jalopeuranne, joka, tappara kourassa, yötuolilla istuu, sen saa nyt
Makkipeus: hänestä tulee siten yhdeksäs sankari. Valloittaja, eikä tohdi
puhua! Juokse pois häpeämään, Alisanter!</p>

<p>
<span style="margin-left: 2em;">(Nathanael poistuu.)</span><br />
</p>

<p>Siinä on, jos suvaitsette, hiljainen mies-hupakko, kunniallinen
tassukka, nähkääs, joka vähästä joutuu hämille. Hän on ihmeteltävä
naapuri, totta tosiaan, ja kelpo keilimies. Mutta, Alisanter! ah! siinä
sen näette, &mdash; se menee yli voimain. &mdash; Mutta tässä tulee toisia
sankareita, joilla on niinkuin vähän toinen ääni kellossa.</p>

<p>PRINSESSA.
Mene syrjään, hyvä Pompejus.</p>

<p>
<span style="margin-left: 2em;">(Holofernes, Juudaaksi puettuna, ja Tiisa,</span><br />
<span style="margin-left: 2em;">Herkuleeksi puettuna, tulevat.)</span><br />
<br />
HOLOFERNES.<br />
"Suur' Herkules on tämä pikku kääppä,<br />
Min nuijaan kaatui Cerberus, se kolmipäinen <i>canus</i>;<br />
Kun viel' ol' imulapsi, poika-rääppä,<br />
Niin käärmehiä kuristi sen <i>manus</i>.<br />
<i>Quoniam</i> hän on lapsi-iässään,<br />
<i>Ergo</i> minä puhun hänen nimessään." &mdash;<br />
Nyt arvokkaasti <i>exit</i> vain, ja mene. &mdash;<br />
"Juudas min' oon", &mdash;<br />
<br />
DUMAINE.<br />
<span style="margin-left: 11em;">Vai Juudas!</span><br />
<br />
HOLOFERNES.<br />
<span style="margin-left: 17em;">En Iskariot, herra. &mdash;</span><br />
"Juudas min' oon ja arvoltani Maccabaeus."<br />
</p>

<p>DUMAINE.
Kun arvo karvotaan, jää kalju Juudas.</p>

<p>BIRON.
Kavala suutelija! &mdash; Millä todistat, ett' olet Juudas?</p>

<p>HOLOFERNES.
"Juudas min' oon", &mdash;</p>

<p>DUMAINE.
Sitä suurempi häpeä sinulle, Juudas.</p>

<p>HOLOFERNES.
Mitä tarkoitatte, herra?</p>

<p>BOYET.
Että Juudas menisi hirteen.</p>

<p>HOLOFERNES.
Näyttäkää tietä; tuo meni mäntyyn.</p>

<p>BIRON.
Oikein osattu! Juudas hirttäytyikin mäntyyn.</p>

<p>HOLOFERNES.
Minun päätäni ette sekoita.</p>

<p>BIRON.
Kun sinulla ei ole päätä.</p>

<p>HOLOFERNES.
Mikä on tämä?</p>

<p>BOYET.
Viulunheppi.</p>

<p>DUMAINE.
Neulannuppi.</p>

<p>BIRON.
Pääkallo sinettisormuksessa.</p>

<p>LONGAVILLE.
Pilalle kulunut naamakuva vanhassa roomalaisessa rahassa.</p>

<p>BOYET.
Caesarin miekan kahvannasta.</p>

<p>DUMAINE.
Pääksi vuoltu ruutisarven tulppa.</p>

<p>BIRON.
Pyhän Yrjänän poskikuva soljessa.</p>

<p>DUMAINE.
Niin, lyijyisessä soljessa.</p>

<p>BIRON.
Semmoisessa, jota hammaspuoskari käyttää lakissaan. No, jatka nyt; nyt
olemme panneet pääsi kuntoon.</p>

<p>HOLOFERNES.
Olette sen vallan sekoittaneet.</p>

<p>BIRON.
Erehdys! Olemme vain vähän sinun päätäsi pidelleet.</p>

<p>HOLOFERNES.
Mutta vähän pahasti pidelleet.</p>

<p>BIRON.
Näin pitelisimme myös leijonaa.</p>

<p>BOYET.
Siis, hän kun on aasi, hän mennä saa. Hyvästi, rakas Juudas! &mdash; Hän mitä
kököttää?</p>

<p>DUMAINE.
Nimensä päätä.</p>

<p>BIRON.
Nimensä päätä? Saakoon sen. &mdash; Hyvästi, Mököpää!</p>

<p>HOLOFERNES.
Mut tää onko siivoa, hienoa ja laitaa?</p>

<p>BOYET.
Hoi! Juudakselle tuohus, muuten kompastua taitaa!</p>

<p>PRINSESSA.
Voi, Maccabaeus-parka, kyll' on kanssas ilkamoitu!</p>

<p>
<span style="margin-left: 2em;">(Armado tulee Hectoriksi puettuna.)</span><br />
</p>

<p>BIRON.
Achilles, pääsi piiloon! Hector tulee aseissa.</p>

<p>DUMAINE.
Vaikka pilkka sattuisi omaan nilkkaan, niin nyt tahdon olla iloinen.</p>

<p>KUNINGAS.
Tuon rinnalla Hector oli pelkkä troijalainen.<a name="FNanchor_24" id="FNanchor_24"></a><a href="#Footnote_24" class="fnanchor">[24]</a></p>

<p>BOYET.
Mutta onko tuo Hector?</p>

<p>KUNINGAS.
Luulenpa, ett'ei Hector ollut noin sileärankainen.</p>

<p>LONGAVILLE.
Hänen ei ollut säärensä noin säippärät.</p>

<p>DUMAINE.
Ei tuollaiset vasikankintut.</p>

<p>BOYET.
Ei, mutta nilkka on mainio.</p>

<p>BIRON.
Tuo ei voi olla Hector.</p>

<p>DUMAINE.
Hän on joko Jumala tai maalari: hän muovailee muotoja.</p>

<p>ARMADO.
"Asevoimain Mars, se kaikkivoipa peitsimies, Ilionin Hectorille
lahjan toi", &mdash;</p>

<p>DUMAINE.
Kullatun muskattipähkinän.<a name="FNanchor_25" id="FNanchor_25"></a><a href="#Footnote_25" class="fnanchor">[25]</a></p>

<p>BIRON.
Sitruunan.</p>

<p>LONGAVILLE.
Neilikoilla täytetyn.</p>

<p>
DUMAINE.<br />
Ja heilakoilla käytetyn.<br />
<br />
ARMADO.<br />
<span style="margin-left: 12.5em;">Vaiti!</span><br />
"Asevoimain Mars, se kaikkivoipa peitsimies,<br />
Ilionin Hectorille lahjan toi;<br />
Hän vahva oli mies, ja taistella hän ties,<br />
Ja aamust' iltaan paviljongist' iskut soi.<br />
Min' oon se kukka". &mdash;<br />
<br />
DUMAINE.<br />
<span style="margin-left: 11.5em;">Minttu.</span><br />
<br />
LONGAVILLE.<br />
<span style="margin-left: 15.5em;">Akleija.</span><br />
<br />
ARMADO.<br />
Oi, suista kieles, rakas Longaville!<br />
</p>

<p>LONGAVILLE.
Aion juuri suistaa sen hyökkäykseen Hectoria vastaan.</p>

<p>DUMAINE.
Niin, ja Hector on susikoira.</p>

<p>ARMADO.
Se armas sotasankari on jo kuollut ja mädännyt; armaat kanaseni, älkää
haudatun luita kuopiko. Kun hän elosteli, oli hän mies. &mdash; Mutta
jatkakaamme aatelmakuvaustamme! Armas kuninkaallisuus, pyhitä minulle
kuuloaistisi.</p>

<p>
<span style="margin-left: 2em;">(Biron kuiskaisee Kallolle.)</span><br />
</p>

<p>PRINSESSA.
Puhu, uljas Hector! Se meitä suuresti huvittaa.</p>

<p>ARMADO.
Minä jumaloitsen sinun suloarmosi varvaskenkää.</p>

<p>BOYET.
Hän rakastelee häntä jaloittain.</p>

<p>DUMAINE.
Kun ei voi sylittäin.</p>

<p>ARMADO.
"Se Hector harppas yli Hannibalin", &mdash;</p>

<p>KALLO.
Helttu on kiipelissä, veli Hector, kiipelissä; se on jo kaksikuukautinen.</p>

<p>ARMADO.
Mitä tarkoitat?</p>

<p>KALLO.
Sanon vain, että jos nyt et näyttele rehellistä troijalaista, niin on
tyttö-rukka mennyttä kalua; hän on pikkuisiin päin, lapsi jo hänen
kohdussaan rehentelee; se on teidän.</p>

<p>ARMADO.
Halpautatko minua valtojen edessä? Varo kuolemaasi!</p>

<p>KALLO.
Silloin Hector tulee piiskattavaksi Jaquenettan tähden, jolle elävän
hengen antoi, ja hirtettäväksi Pompejuksen tähden, jolta elävän hengen
otti.</p>

<p>DUMAINE.
Verraton Pompejus!</p>

<p>BOYET.
Mainio Pompejus!</p>

<p>BIRON.
Suurempi kuin suuri, suuri, suuri, suuri Pompejus! Pompejus jättiläinen!</p>

<p>DUMAINE.
Hector vapisee.</p>

<p>BIRON.
Pompejus on sydäntynyt. &mdash; Lisää raivottaria, lisää raivottaria!
Usutelkaa heitä, usutelkaa!</p>

<p>DUMAINE.
Hector varmaan vaatii häntä taisteluun.</p>

<p>BIRON.
Sen hän tekee, jos hänessä on senkään vertaa miehen verta, kuin mitä
kirppu tarvitsee iltaruuakseen.</p>

<p>ARMADO.
Kautta pohjan kaaren, vaadin sinua taisteluun!</p>

<p>KALLO.
Minä en taistele kaarilla niinkuin pohjan pojat; minä tahdon hakata
päälle ja oikein miekalla. &mdash; Olkaa hyvä, antakaa tänne minun aseeni.</p>

<p>DUMAINE.
Tilaa raivostuneille sankareille!</p>

<p>KALLO.
Minä tahdon tapella paitasillani.</p>

<p>DUMAINE.
Urhoollinen Pompejus!</p>

<p>TIISA.
Hyvä herra, täytyy vähän höllittää. Nähkääs, Pompejus jo riisuutuu
taistelua varten. Mitä aattelette? Menetätte hyvän maineenne.</p>

<p>ARMADO.
Jalot herrat ja sotasankarit, suokaa anteeksi: minä en taistele
paitasillani.</p>

<p>DUMAINE.
Te ette voi evätä; Pompejus on teidät haastanut.</p>

<p>ARMADO.
Rakkaat sydänmuruset, minä sekä voin että tahdon.</p>

<p>BIRON.
Ja mikä teillä syynä?</p>

<p>ARMADO.
Peittämätön totuus on, että minulla ei ole paitaa. Käyn villassa ja teen
katumusta.</p>

<p>BOYET.
Aivan oikein, se hänelle Roomassa määrättiin palttinan puutteessa, ja
siitä asti, sen vannon, ei hän ole muuta liinavaatetta pitänyt kuin
Jaquenettan kyökkipyyhettä, ja sitä hän kantaa lähinnä sydäntään
lemmenmerkkinä.</p>

<p>
<span style="margin-left: 2em;">(Monsieur Mercade ja lähettiläs tulevat.)</span><br />
<br />
MERCADE.<br />
Terveeksi, armo!<br />
<br />
PRINSESSA.<br />
<span style="margin-left: 8.5em;">Tervetullut, Mercade,</span><br />
Jos kohta ilomme sa keskeytätkin.<br />
<br />
MERCADE.<br />
Mua surettaa, mut kieltän' uutiseni<br />
Raskaana painaa. &mdash; Isä, kuningas, &mdash;<br />
<br />
PRINSESSA.<br />
On kuollut?<br />
<br />
MERCADE.<br />
<span style="margin-left: 6em;">Niin, se on nyt sanottu.</span><br />
<br />
BIRON.<br />
Pois, sankarit! Käy pilveen näyttämö.<br />
</p>

<p>ARMADO.
Minä, omasta puolestani, hengitän keveätä hengitystä. Olen älyn hienon
reiän kautta nähnyt loukkauksen päivänvalon, ja aion hankkia itselleni
oikeutta soturin tavalla.</p>

<p>
<span style="margin-left: 2em;">(Sankarit poistuvat.)</span><br />
<br />
KUNINGAS.<br />
Mitenkä voitte, majesteetti?<br />
<br />
PRINSESSA.<br />
Boyet, käy toimeen; illalla on lähtö.<br />
<br />
KUNINGAS.<br />
Ei, prinsessa, ei toki; pyydän: jääkää.<br />
<br />
PRINSESSA.<br />
Käy toimeen, sanon. &mdash; Kiitos, jalot herrat,<br />
Kaikesta hyvyydestä! Sydän täynnä<br />
Verestä tuskaa, pyydän: anteeks suokaa<br />
Ja unhottakaa viisaan jaloudella<br />
Pilamme rohkea ja vallaton.<br />
Jos liian röyhkeää on teidän kanssa<br />
Puhetta vaihdettu, niin höyliytenne<br />
On siihen syynä. Hyväst', arvon herrat!<br />
Ei raskaan mielen ole kieli liukas.<br />
Siis anteeks, vähille jos kiitoksille<br />
Jää suuren pyynnön aulis täyttämys.<br />
<br />
KUNINGAS.<br />
Niin, viime tingass' aika vihdoin viepi<br />
Kaikk' aikeet kiireelliseen päätökseen,<br />
Ja eronhetki usein ratkaisee<br />
Mit' ei saa pitkät keskustelut aikaan.<br />
Ja vaikka lapsen murheellinen otsa<br />
Hellältä lemmen hymyilyltä epää<br />
Sen halajamaa pyhää pyyntöä,<br />
Niin sentään &mdash; kun on lempi vauhdissa &mdash;<br />
Sit' älkööt surun pilvet määräntiestä<br />
Pois syöskö. Kuolleit' ystäviä surra<br />
Niin terveellist' ei ole, hyödyllistä,<br />
Kuin uusist' ystävistä iloita.<br />
<br />
PRINSESSA.<br />
En ymmärrä; mun murhe tylsyttää.<br />
<br />
BIRON.<br />
Vakava, suora sana murheen korvaan<br />
Paraiten pystyy. Tuosta viittauksesta<br />
Kuninkaan ymmärrätte. Teidän tähden<br />
Petimme valamme ja aikaa turhaan<br />
Vain kulutimme. Kauneutenne, naiset,<br />
Rumensi meidät pahoin, muuttain mielen<br />
Omien aikeittemme vastakohdaks<br />
Ja tehden meidät naurunalaisiksi.<br />
Näet, lempi tavaton on tavoiltaan,<br />
Kuin lapsi huima, juonikas ja nirso,<br />
Silmästä siinnyt ja, kuin silmä, täynnä<br />
Kummia kuvia ja muotoja,<br />
Muutellen mieltä, niinkuin silmä pyörii<br />
Ja joka luonnilt' esineitä vaihtaa.<br />
Jos vallattoman lemmen kirjopuku<br />
Ei teidän taivaisissa silmissänne<br />
Sovellu valaamme ja arvoomme,<br />
Niin samat silmät taivaiset ne meidät<br />
On siihen vikaan vietelleet. Siis, naiset,<br />
Kun teist' on lempemme, niin teistä myöskin<br />
On lemmen hairahdus. Me uskottomat<br />
Olimme itsellemme, tullaksemme<br />
Ikiuskollisiks niille, jotka syynä<br />
On kumpaiseenkin, &mdash; teille, kaunokaiset.<br />
Näin vilppi tää, jok' itsessään on synti,<br />
Itsestään puhdistuu ja hyveeks sääntyy.<br />
<br />
PRINSESSA.<br />
Me saimme lempihartaat kirjeenne<br />
Ja lahjannekin, lemmen airuenne.<br />
Naisneuvostomme päätti niiden olleen<br />
Vain mielistelyä ja hauskaa pilaa,<br />
Vanua tyhjän ajan täytteeksi.<br />
Sen vakaampi ei meidän nähdäksemme<br />
Asia ollut; siksi lempenne<br />
Sai vertaisensa kohtelunkin: pilan.<br />
<br />
DUMAINE.<br />
Enempää oli kirjeemme kuin pilaa.<br />
<br />
LONGAVILLE.<br />
Ja katseemme.<br />
<br />
ROSALIINA.<br />
<span style="margin-left: 7em;">Niit' emme muuksi luulleet.</span><br />
<br />
KUNINGAS.<br />
Nyt, tunnin viime tuokiossa, suokaa<br />
Vain lemmenlupaus.<br />
<br />
PRINSESSA.<br />
<span style="margin-left: 9.5em;">Liian lyhyt aika</span><br />
Näin iänikuisille kaupoille!<br />
Ei, prinssi, pattovala teitä painaa<br />
Ja syyssä suuress' olette; siis kuulkaa!<br />
Jos rakkauteni &mdash; johon syyt' ei lie &mdash;<br />
Te voittaa tahdotte, niin tehkää tämä:<br />
En luota valaanne, mut menkää joutuin<br />
Erakkomajaan kolkkoon, syrjäiseen<br />
Ja tämän mailman iloist' erotettuun;<br />
Siell' olkaa, kunnes eläinradan merkit<br />
On kaikki tehneet vuosikiertonsa.<br />
Jos tämä jylhä, yksinäinen elo<br />
Ei muuta kuuman veren tarjousta,<br />
Puuvuode, ohut vaate, vilu, nälkä<br />
Jos loistavaa ei lemmenkukkaa taita,<br />
Vaan lempenne jos kestää koitoksen,<br />
Niin tulkaa, kun on vuosi umpeen mennyt,<br />
Mua vaatimaan, mua palkaks vaatimaan;<br />
Ja, kautta immen käden, joka kättäs<br />
Nyt suutelee, sun olen! Siihen asti<br />
Sulkeudun huolineni murhemajaan<br />
Ja surun kyyneleitä vuodatan<br />
Isäni rakastetun muistoksi.<br />
Jos epäät tuon, niin kädest' erkanemme;<br />
Ei yhteen sovi meidän sydämmemme.<br />
<br />
KUNINGAS.<br />
Jos epään sen, tai vielä enempää,<br />
Näin mieltä rauhaan tuuditellakseni,<br />
Niin äkkisurma saa mun yllättää.<br />
Iäti povessas on sydämmeni.<br />
<br />
DUMAINE.<br />
Mut mitä mulle, armas? Eukko, vai?<br />
<br />
KATARIINA.<br />
Lujuutta, terveyttä ja karvasuuta,<br />
Ja näitä kolmin kerroin, eikä muuta!<br />
<br />
DUMAINE.<br />
Sanoa saanko: kiitos, rakas eukko?<br />
<br />
KATARIINA.<br />
Ei, herrani; en vuoteen enkä päivään<br />
Ma katso silonaamaan poikaräivään.<br />
Kun prinssi palaa, tekin palatkaatte,<br />
Jos silloin riittää, lemmest' osaa saatte.<br />
<br />
DUMAINE.<br />
Ja siihen asti sydän sinuun palaa.<br />
<br />
KATARIINA.<br />
Vait, ettei taaskin tule pattovalaa!<br />
<br />
LONGAVILLE.<br />
Maria, puhu!<br />
<br />
MARIA.<br />
<span style="margin-left: 6.5em;">Kun näen vuoden pään,</span><br />
Niin huolihunnun vaihdan ystävään.<br />
<br />
LONGAVILLE.<br />
Odotan, vaikk' on pitkä vuoden kulku.<br />
<br />
MARIA.<br />
Se teille sopiikin, te pitkä julku.<br />
<br />
BIRON.<br />
Miettiikö neiti? Katso minuun, armas,<br />
Silmääni katso, sielun ikkunaan,<br />
Siell' ane nöyrä vastaustas vartoo.<br />
Työ määrää, millä voitan lempesi.<br />
<br />
ROSALIINA.<br />
Teist' usein kuulin, lord Biron, jo ennen<br />
Kuin teidät näin; ja mailman laaja kieli<br />
Julistaa ties, ett' ivaa olette<br />
Ja pistosanaa, herjamieltä täynnä,<br />
Mill' ahdistatte kaikensäätyisiä,<br />
Jotk' ilveilynne joutuu saaliiksi.<br />
Maruna tuo jott' aivoistanne lähtis,<br />
Ja voittaaksenne mun, jos niin on mieli, &mdash;<br />
Ja muulla tavoin ette mua saa &mdash;<br />
Vuos umpeen tulee teidän joka päivä<br />
Sanattomia sairait' oppia<br />
Ja voihkivia puhuttaa, ja koittaa<br />
Älynne koko terävyydellä<br />
Pakottaa nauramaan nuo raihnaat raukat.<br />
<br />
BIRON.<br />
Pakottaa kuolevaista hurjaan nauruun!<br />
Ei, se on mahdotonta, sit' en voi;<br />
Ei kuolon kamppailussa leikki auta.<br />
<br />
ROSALIINA.<br />
Mut näin se nolataan se irvihammas,<br />
Jok' elää siitä kurjast' ihailusta,<br />
Mill' älhän nauru narrin palkitsee.<br />
Ei pilan luontevuus sen kielell' ole,<br />
Ken pilan lausuu, vaan sen korvassa,<br />
Ken pilan kuulee. Siis, jos sairas korva,<br />
Jonk' oma huumannut on tuskan huuto,<br />
Ivaasi tyhjää kuuntelee, niin jatka,<br />
Ja minä vikoinesi otan sun;<br />
Mut jos ei kuuntele, niin sävys muuta;<br />
Ja virheestäs kun pääset näin, on mulla<br />
Sydämmen ilo parannuksestasi.<br />
<br />
BIRON.<br />
Vuoskausi siis! No, tulkoon mitä vaan!<br />
Vuos hospitaalissakin suottaillaan.<br />
<br />
PRINSESSA (kuninkaalle).<br />
Nyt, hyvä prinssi, sanon jäähyväiset.<br />
<br />
KUNINGAS.<br />
Jos suotte, tielle teitä johdatamme.<br />
<br />
BIRON.<br />
Ei vanhaan malliin pääty kosintamme:<br />
Ei Jukka Jaanaa saa. Naisvehkeilyt<br />
Oli leikistämme tehdä ilveilyt.<br />
<br />
KUNINGAS.<br />
Mut vuoden päästä tämä päättyy vainen.<br />
<br />
BIRON.<br />
Se näytelmän on ajaks pitkänlainen.<br />
<br />
<span style="margin-left: 2em;">(Armado tulee.)</span><br />
</p>

<p>ARMADO.
Suloinen majesteetti, suvaitkaa, &mdash;</p>

<p>PRINSESSA.
Tuo eikö ole Hector?</p>

<p>DUMAINE.
Arvoisa Troijan sankari.</p>

<p>ARMADO.
Tahdon suudella sinun kuninkaallista sormeasi ja sanoa hyvästi. Olen
tehnyt lupauksen: olen luvannut Jaquenettalle hänen armaan lempensä
tähden käydä kolme vuotta auran kurjessa. Mutta, kunnioitettavin
suuruus, suvaitsetteko kuulla kahdenpuhelua, jonka kaksi oppinutta
miestä on yhteensovittanut huuhkan ja käen kunniaksi. Se oli aiottu
näytäntömme päättäjäisiksi.</p>

<p>KUNINGAS.
Kutsukaa ne joutuin; tahdomme kuulla.</p>

<p>ARMADO.
Hoilaa! Hoi, tänne!</p>

<p>
<span style="margin-left: 2em;">(Holofernes, Nathanael, Tiisa, Kallo y.m. tulevat.)</span><br />
</p>

<p>Tämä puoli on <i>Hiems</i>, talvi, tämä <i>Ver</i>, kevät; toista
edustaa huuhka, toista käki. <i>Ver</i>, alota!</p>

<div class="poem"><div class="stanza">
<span class="i4">Laulu.<br /></span>
</div><div class="stanza">
<span class="i4">Kevät.<br /></span>
</div><div class="stanza">
<span class="i0">Kun sinivuokot, orvokit<br /></span>
<span class="i0">Ja käenkengät kellakkaat<br /></span>
<span class="i0">Ja valkoliljat, valvatit<br /></span>
<span class="i0">Sulollaan kirjaa nurmimaat,<br /></span>
<span class="i0">Niin puusta käen laulu soi<br /></span>
<span class="i0">Ja miestä nainutt' ilkamoi:<br /></span>
<span class="i0">Kukkuu!<br /></span>
<span class="i0">Kukkuu, kukkuu! Se kukahdus<br /></span>
<span class="i0">On naineen miehen kauhistus.<br /></span>
</div><div class="stanza">
<span class="i0">Kun leivo aamun julistaa<br /></span>
<span class="i0">Ja paimen luikkuuns' ääntelee<br /></span>
<span class="i0">Ja naakat, kyyhkyt kuhertaa<br /></span>
<span class="i0">Ja paitaans' immyt valkaisee,<br /></span>
<span class="i0">Niin puusta käen laulu soi<br /></span>
<span class="i0">Ja miestä nainutt' ilkamoi:<br /></span>
<span class="i0">Kukkuu!<br /></span>
<span class="i0">Kukkuu, kukkuu! Se kukahdus<br /></span>
<span class="i0">On naineen miehen kauhistus.<br /></span>
</div><div class="stanza">
<span class="i4">Talvi.<br /></span>
</div><div class="stanza">
<span class="i0">Kun räystähistä riippuu jäät<br /></span>
<span class="i0">Ja Tommi takkaan puita tuo<br /></span>
<span class="i0">Ja Antin konttuu sormenpäät<br /></span>
<span class="i0">Ja halla maitoon härmän luo<br /></span>
<span class="i0">Ja veri hyytyy, routii maa,<br /></span>
<span class="i0">Niin yössä huuhka huhuaa:<br /></span>
<span class="i0">Huhuu!<br /></span>
<span class="i0">Hu'it, huhuu! On somaa tää,<br /></span>
<span class="i0">Kun Riika rokkaa hämmentää.<br /></span>
</div><div class="stanza">
<span class="i0">Kun myrsky nurkiss' ääneen soi<br /></span>
<span class="i0">Ja pastor' yskään typertyy<br /></span>
<span class="i0">Ja Maijan nokka punervoi<br /></span>
<span class="i0">Ja varpu hankeen hykertyy<br /></span>
<span class="i0">Ja olutkeitto huuruaa,<br /></span>
<span class="i0">Niin yössä huuhka huhuaa:<br /></span>
<span class="i0">Huhuu!<br /></span>
<span class="i0">Hu'it, huhuu! On somaa tää,<br /></span>
<span class="i0">Kun Riika rokkaa hämmentää.<br /></span>
</div></div>

<p>ARMADO.
Mercuriuksen sanat tuntuvat karkeilta Apollon laulun jäljestä.
Te tuonne, me tänne!</p>

<p>
<span style="margin-left: 2em;">(Menevät.)</span><br />
</p>



<p class="p4" />
<h2>SELITYKSIÄ.</h2>


<div class="footnote">

<p><a name="Footnote_1" id="Footnote_1"></a><a href="#FNanchor_1"><span class="label">[1]</span></a> <i>Sen osaa tanssija-hevonenkin sanoa</i>. Sh:n aikana herätti
Lontoossa suurta huomiota erään skotlantilaisen Marocco-niminen hevonen, joka
osasi tanssia, lukua laskea, korttia lyödä y.m.</p></div>

<div class="footnote">

<p><a name="Footnote_2" id="Footnote_2"></a><a href="#FNanchor_2"><span class="label">[2]</span></a> <i>Balladia kuninkaasta ja kerjuutytöstä</i>. Tarkoittaa vanhaa
englantilaista balladia afrikkalaisesta kuninkaasta Cophetuasta, joka nai
kerjäläistytön, Penelophonin. Samaan balladiin viitataan 42 siv.</p></div>

<div class="footnote">

<p><a name="Footnote_3" id="Footnote_3"></a><a href="#FNanchor_3"><span class="label">[3]</span></a> <i>Kädet taskussa niinkuin miehellä vanhassa kuvassa</i>. Luullaan
Sh:n tässä antavan letkauksen taitamattomille maalareille, jotka eivät kyenneet
alastomia ruumiinosia maalaamaan.</p></div>

<div class="footnote">

<p><a name="Footnote_4" id="Footnote_4"></a><a href="#FNanchor_4"><span class="label">[4]</span></a> <i>Jo keppihepo unhottui</i>. Kts. Hamlet, 72 siv. muist.</p></div>

<div class="footnote">

<p><a name="Footnote_5" id="Footnote_5"></a><a href="#FNanchor_5"><span class="label">[5]</span></a> <i>L'envoy</i>, ranskalaisesta runoudesta lainattu taidesana.</p></div>

<div class="footnote">

<p><a name="Footnote_6" id="Footnote_6"></a><a href="#FNanchor_6"><span class="label">[6]</span></a> <i>Sievä juutalainen</i>. "Juutalainen" oli koomillinen
hyväilysana Sh:n aikana.</p></div>

<div class="footnote">

<p><a name="Footnote_7" id="Footnote_7"></a><a href="#FNanchor_7"><span class="label">[7]</span></a> <i>Kerjäläistyttöön Zenelophoniin</i>. Viittaus Sel. 2 balladiin.</p></div>

<div class="footnote">

<p><a name="Footnote_8" id="Footnote_8"></a><a href="#FNanchor_8"><span class="label">[8]</span></a> <i>Monarcho</i>. Viittaa sen ajan turhamaisiin kerskureihin,
jotka mielellään matkivat italialaisia ja kuvittelivat olevansa koko maailman
herroja, josta saivatkin pilkkanimen "monarcho".</p></div>

<div class="footnote">

<p><a name="Footnote_9" id="Footnote_9"></a><a href="#FNanchor_9"><span class="label">[9]</span></a> <i>Ginevra</i> oli kuningas Arthurin puoliso.</p></div>

<div class="footnote">

<p><a name="Footnote_10" id="Footnote_10"></a><a href="#FNanchor_10"><span class="label">[10]</span></a> <i>Tikanpojan näköinen</i>. Vert. sananlaskua: "kirki se
tikanpoikaa puuhun vetää."</p></div>

<div class="footnote">

<p><a name="Footnote_11" id="Footnote_11"></a><a href="#FNanchor_11"><span class="label">[11]</span></a> <i>Mantuanus</i>. Latinainen runoilija 15:llä vuosisadalla,
<i>Baptista Spagnolus</i>, joka syntymäkaupungistaan Mantuasta sai tämän
liikanimen. Hänen eklogejaan luettiin
kouluissa, ja ensimmäinen alkoi sanoilla: <i>Fauste, precor</i> etc.</p></div>

<div class="footnote">

<p><a name="Footnote_12" id="Footnote_12"></a><a href="#FNanchor_12"><span class="label">[12]</span></a> <i>Ut, re, sol, la, mi, fa</i>. Holofernes, kun ensin on näyttänyt
latinan- ja italiankielen taitoaan, osoittaa nyt laulutaitoaankin laulamalla
sävelasteikon.</p></div>

<div class="footnote">

<p><a name="Footnote_13" id="Footnote_13"></a><a href="#FNanchor_13"><span class="label">[13]</span></a> <i>Paperi rinnoilla kuin valapatto</i>. Syyllisiksi todistetut
valapatot saivat rangaistukseksi kantaa rinnassaan paperilevyä, johon oli
kirjoitettu heidän rikoksensa.</p></div>

<div class="footnote">

<p><a name="Footnote_14" id="Footnote_14"></a><a href="#FNanchor_14"><span class="label">[14]</span></a> <i>Yhdeksän sankaria</i>. Tämännimistä näytelmää, jossa oli
kolme kristittyä, kolme juutalaista ja kolme pakanallista
sankaria, oli tapana esittää yhteiselle kansalle joulunpyhinä ja muina juhlina.</p></div>

<div class="footnote">

<p><a name="Footnote_15" id="Footnote_15"></a><a href="#FNanchor_15"><span class="label">[15]</span></a> <i>Soma kuin kaavakirjan iso B.</i>. Alkukirjaimet olivat
tavallisesti punaisia, niin A:kin, mutta B oli musta. Letkaus
Rosaliinalle hänen tumman hipiänsä tähden.</p></div>

<div class="footnote">

<p><a name="Footnote_16" id="Footnote_16"></a><a href="#FNanchor_16"><span class="label">[16]</span></a> <i>Tai mull' ett' aina kaksi kättä oisi</i>, s.o. etten koskaan
antaisi toista kättäni miehelle.</p></div>

<div class="footnote">

<p><a name="Footnote_17" id="Footnote_17"></a><a href="#FNanchor_17"><span class="label">[17]</span></a> <i>Saint Denis</i> oli Ranskan suojeluspyhä.</p></div>

<div class="footnote">

<p><a name="Footnote_18" id="Footnote_18"></a><a href="#FNanchor_18"><span class="label">[18]</span></a> <i>Ryssän puku kaikill' yllä</i>. Henrik VIII:n aikaan oli tullut
muodiksi naamiaisissa pukeutua ryssiksi. Venäjä oli
silloin vielä jotakin uutta englantilaisille.</p></div>

<div class="footnote">

<p><a name="Footnote_19" id="Footnote_19"></a><a href="#FNanchor_19"><span class="label">[19]</span></a> <i>Ei kaunorikkaammat kuin rikas tafti</i>. Viittaa naisten
naamareihin, jotka olivat tahtisilkkiä.</p></div>

<div class="footnote">

<p><a name="Footnote_20" id="Footnote_20"></a><a href="#FNanchor_20"><span class="label">[20]</span></a> "<i>Taivaat, armahtakaa</i>." Nämä sanat kirjoitettiin niiden
talojen ovelle, joissa oli ruttosairaita. Mustat täplät
ihossa olivat paranemattomuuden merkkejä, ja niitä sanottiin "Herran merkeiksi".
Tätä nimitystä käytetään
tässä kaksimielisesti niistä lahjoista, joita prinsessa oli
kuninkaalta saanut.</p></div>

<div class="footnote">

<p><a name="Footnote_21" id="Footnote_21"></a><a href="#FNanchor_21"><span class="label">[21]</span></a> <i>Se tärvellä kuin mikä joulupila</i>. Joulun ja loppiaisen
välisenä aikana pidettiin kaikenlaisia huvituksia ja näytelmiä, jolloin joskus
sattui, että katselijat ja muut iloiset
veitikat sekaantuivat näyttelyyn ja näin saivat häiriötä
aikaan.</p></div>

<div class="footnote">

<p><a name="Footnote_22" id="Footnote_22"></a><a href="#FNanchor_22"><span class="label">[22]</span></a> <i>Polvella on leopardin pää</i>. Pompejuksen asepuvun
polvivaruksena oli metallista taottu leopardin pää.</p></div>

<div class="footnote">

<p><a name="Footnote_23" id="Footnote_23"></a><a href="#FNanchor_23"><span class="label">[23]</span></a> <i>Teidät raapitaan pois vanhoista seinäverhoista</i>. Näissä oli
kuvattuna niiden yhdeksän sankarin joukossa myöskin Aleksanteri suuri, jonka
vaakunakilpenä oli: punaisella pohjalla kultainen leijona tuolilla istumassa,
hopeainen sotatappara käpälissä.</p></div>

<div class="footnote">

<p><a name="Footnote_24" id="Footnote_24"></a><a href="#FNanchor_24"><span class="label">[24]</span></a> <i>Troijalainen</i>. Tätä sanaa käytettiin myöskin
maankuljeksijan, veijarin nimityksenä.</p></div>

<div class="footnote">

<p><a name="Footnote_25" id="Footnote_25"></a><a href="#FNanchor_25"><span class="label">[25]</span></a> <i>Kullatun muskattipähkinän</i>. Näitä oli tapana antaa uuden
vuoden lahjaksi, samoin kuin mausneilikoilla täytettyjä
sitruunia ja appelsiineja.</p></div>

</body>
</html>
